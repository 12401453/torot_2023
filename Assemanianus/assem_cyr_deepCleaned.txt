кьнігъі родства іоухва  сна ддва  сна авраамлѣ
авраамъ роді ісаака  ісаакь же роді іакова  іаковъ же роді  іюдѫ і братіѭ его
іюда же роді фареса і зара  отъ тамаръі  фаресъ же роді есрома  есромь же роді араама
араамъ же роді амінадава  амінадавъ же роді  нассона  нассонъ же роді сальмона
салмонъ же роді вооза от рахавъі  воозь же роді овіода  отъ ротъі  овіодъ же роді  іесеа
іесеі же роді дда црѣ  ддъ же црь роді соломона от оуріінъіѧ
соломонъ же роді  ровоама  ровоамъ же роді авіада  авіадъ же роді асса
ассь же роді іоасафата  іоасафатъ же роді іоарама  іоарамь же роді іозіѭ
іозіѣ же роді іоатама  іоатамь же роді ахаза  ахазь же роді іезекіѭ
іезекіѣ же роді манасіѭ  манасіі же роді амоса  амось же роді іосіѭ
іосіа же роді іохоніѭ  і братіѭ его  въ прѣселеніі вавілонстѣамь
по прѣселеніі же вавілоньстѣ  іохоніѣ роді салатілѣ  салатіль же роді зоровавелѣ
зоровавель же роді  авіоуда  авіоудъ же роді еліакіма  еліакімь же роді азара
азарь же роді садока  садокь же роді ахіна  ахінъ же роді еліоуда
еліоудъ же роді еліезора  еліезоръ же роді маттана  маттанъ же роді  іакова
іаковъ же роді іосіфа мѫжа марііна  із неѧже роді сѧ ісъ  наріцаемъі хъ
вьсѣхъ же родовъ  от авраама до дда  родовъ гі те  і от дда до прѣселеніѣ вавілонскааго  родовъ гі те  і от прѣселеніѣ вавілонскааго до ха  родовъ гі те
ісхво же родство сіце бъіс  обрѫченѣ бъівьші матері его маріі  іосіфові  прѣжде даже не сьнѧсте сѧ  обрѣте сѧ  імѫшті въ чрѣвѣ от дха ста
іосіфь же мѫжь еѧ  правьденъ съі і не хотѧ облічіті еѧ  въсхотѣ таі поустіті ѭ
се же емоу оумъішльшоу  се англъ гнь вь сьнѣ ѣві сѧ емоу глѧ  іосіфе сне ддвъ  не оубоі сѧ пріѧті женъі твоеѧ маріѧ    сѫштее бо вь неі  от дха ста естъ
родіт же сна  і наречеші імѧ емоу ісъ  тъ бо спсетъ люді своѧ оть грѣхъ іхъ
се же вьсе бъіс   да събѫдет сѧ реченое отъ га  ісаіем прркмъ глштемъ
се дѣва въ чрѣвѣ прііметъ  і родітъ сна  і нарекѫтъ імѧ емоу енманоуіль  еже естъ ськазаемо сь намі бъ
въставъ же іосіфь отъ сьна  сьтворі ѣкоже повелѣ емоу англъ  і пріѧтъ женѫ своѭ
і не знааше еѧ  дондеже роді снъ своі пръвѣнець  і нарече імѧ емоу ісъ

ісоу рождьшоу сѧ въ віѳлеомі іюдеістѣмь  въ дьні ірода црѣ  се влъсві отъ въстокь  прідѫ въ іерлмъ
глште  кьде естъ рождеі сѧ црь іюдеіскь  відѣхомъ бо звѣздѫ его на вьстоцѣ  і прідомъ поклонітъ сѧ емоу
слъішавъ же іродъ црь сьмѧте сѧ  і весь іерслмъ съ німъ
і събьравъ вьсѧ архіереѧ і кьніжьнікъі людьскъіѧ  въпрашааше ѧ кьде хъ раждаетъ сѧ
оні же рѣшѧ емоу  въ віѳлеомі іюдеістѣі  тако бо пісано естъ
і тъі віѳлееме земле іюдова  нічімъ же меньші есі вь влдкахъ іюдовахъ  іс тебе бо ізідетъ вождъ  іже оупасетъ люді своѧ ілѣ
тогда іродъ таі прізьвавъ вльхвъі  іспъіта от ніхъ  врѣмѧ ѣвльшѧѧ сѧ звѣздъі
і посьлавь ѧ въ віѳлеомъ  рече  шедьше іспъітаіте ізвѣстъно о отрочѧті  і егда обрѧштете  вьзвѣстіте мі  да і азь шедъ поклонѭ сѧ емоу
оні же послоушавъше црѣ ідѫ  і се звѣзда ѭже відѣшѧ на вьстоцѣ  ідѣаше прѣдь німі  доідеже прішедші ста връхоу  ідеже бѣ отрочѧ
відѣвъше же звѣздѫ  въздрадоваше сѧ радостіѭ радостіѭ веліеѭ зѣло
і въшедъше въ храмінѫ  відѣшѧ отрочѧ съ маріеѭ  мтріѭ его  і падъше поклонішѧ сѧ емоу  і отвръзьше съкровішта своѣ  прінѣсѧ емоу даръі  злато і ліванъ і змоурнѫ
і отъвѣтъ пріемъше въ сьнѣ  не възвратішѧ сѧ кь іродоу  нъ інѣмъ пѫтемъ  отідѫ въ странѫ своѭ
ошедъшемъ влъхвомъ  се англъ гнь ѣві сѧ въ сънѣ  іосіфоу глѧ  въставъ поімі отрочѧ і мтрь его  і бѣжі въ егоупетъ  і бѫді тоу доідеже рекѫ ті  хоштетъ бо іродъ іскаті отрочѧте  да погоубітъ е
онъ же въставъ поѧтъ отрочѧ і мтръ его ноштіѭ  і отіде въ егоупетъ
і бѣ тоу до оумрътвіѣ іродова  да събѫдетъ сѧ реченое от га прркмъ глштемъ  от егоупта възъвахъ снъ моі
тогда іродъ відѣвъ ѣко порѫганъ бъіс отъ влъхвъ  ізбі всѧ отрокъі сѫштѧѧ въ віѳлеемі  і въ всѣхъ прѣдѣлѣхъ еѧ  отъ двою лѣтоу і ніже  по лѣтоу еже іспъіта отъ влъхвъ
тогда събъіс сѧ реченое  іереміемь прркмъ глштемъ
глас въ рамѣ слъішанъ бъіс  плачь і ръіданіе і въпль многь  рахіль плачѫшті сѧ чѧдъ своіхъ  і не хотѣаше оутѣшіті сѧ ѣко не сѫтъ
оумершоу же іродоу  се англъ гнъ въ сьнѣ ѣві сѧ іосіфоу въ егоуптѣ
глѧ  въставъ поімі отрочѧ і мрь его  і іді въ землѭ ізлвѫ  ізмрѣшѧ бо іскѫштіі дшѧ отрочѧте
онъ же въставъ поѧтъ отрочѧ і мтръ его  і въніде въ землѭ ізлевѫ
слъішавъ же  ѣко архілаі црствоуетъ въ іюдеі  въ ірода мѣсто оца своего  оубоѣ сѧ тамо іті  вѣсть же пріемъ въ сънѣ отіде въ странѫ галілеіскѫ
і прішедъ въселі сѧ въ градъ наріцаемъі назаретъ  да събѫдетъ сѧ реченое прркмъ  ѣко назареі наречетъ сѧ

пріде іоанъ крстль  проповѣдаѧ въ поустъіні іерданстѣі
глѧ  покаіте сѧ  прібліжі бо сѧ црство нбесьное
сь бо естъ реченъіі  ісаіемъ прркмъ глштемъ  глас въпіѭштааго въ поустъіні  оуготоваіте пѫть гнь  правъі творіте стьзѧ его
самже іоанъ імѣаше різѫ своѭ  от власъ вельбѫждъ  і поѣсъ оусніѣнъ о чрѣслѣхъ своіхъ  ѣдь же его бѣ акріді і медъ дівіі
тогда ісхождааше кь немоу весь іерлмъ  і іюдеі  і всѣ страна іерданска
і крштахѫ сѧ от него въ іерданъстѣі рѣцѣ  ісповѣдаѭште грѣхъі своѧ
відѣвъ же многъі фарісеѧ і садоукеѧ грѧдѫштѧ на крштеніе его  рече імъ  іштѧдіѣ ехідънова  кто съказа вамъ бѣжаті от грѧдѫштааго гнѣва
сътворіте оубо плодъі достоінъі покаанію
і не начінаіте глаті въ себѣ  оца імамъ авраама  глѭ бо вамъ  ѣко можетъ бъ  от каменіѣ сего въздвігнѫті чѧда авраамоу
юже бо і секъіра прі корені дрѣва лежітъ  всѣко оубо дрѣво  еже не творітъ плода добра  посѣкаемо бъіваетъ і въ огнъ въмѣтаемо
азъ оубо крштаѭ въі проповѣдаѧ покааніе  грѧдъі же по мнѣ крѣплеі мене естъ  емоуже нѣсмъ достоі сапогоу понесті  тъ въі крстітъ дхмъ стм
пріде ісъ от галілеѧ на  іерданъ кръстіт сѧ от него
іоанъ же възбранѣаше емоу глѧ  азъ трѣбоуѭ тобѭ крстіті сѧ  а тъі лі грѧдеші кь мънѣ
отвѣштавъ же ісъ рече кь немоу  остані нъінѣ  тако бо подобно естъ намъ ісплъніті всѭ правьдѫ  тогда і оставі
кръштъ же сѧ ісъ  възіде абіе отъ водъі  і се отврѣсѧ сѧ емоу нбса  і відѣ дхъ бжіі  съходѧштъ ѣко голѫбъ  і грѧдѫшть на нь
і се глас съ нбсе глѧ  сь естъ снъ моі възлюбленъіі  о немъже благоволіхъ

възведенъ бъіс іс  дхмъ въ поустъінѭ  іскоусітъ сѧ от діѣвола
і пості сѧ дьніі к і ноштіі к те  послѣді же  възьалка
і прістѫпль іскоусітель рече емоу  аште снъ есі бжіі  рьці да каменіе се хлѣбі бѫдѫт
 онъ же  вставъ рече  пісано естъ  не о хлѣбѣ едіномъ жівъ бѫдетъ члкъ  нъ і о вьсѣкомъ глѣ  ісходѧштіімъ  ізъ оустъ бжіі
тогда поѧтъі діѣволъ  въ стъі градъ  і поставі і на крілѣ црковьнѣам
і рече емоу аште снъ есі бжіі  връзі сѧ нізоу  пісано бо естъ  ѣко англомъ своімъ заповѣстъ о тебѣ  і на рѫкахъ възьмѫтъ тѧ  да не прѣтъкнеші о камень ногъі твоеѧ
рече емоу ісъ  пакъі пісано естъ  не іскоусіші га ба своего
пакъі поѧтъі діѣволъ  на горѫ въісокѫ зѣло  і показа емоу всѣ црствіѣ въсего міра  і славѫ іхъ
і рече емоу  въса сіі тебѣ дамъ  аште падъ поклоніші мі сѧ
тогда рече емоу ісъ  отіді сотоно  пісано бо естъ  гю боу своемоу поклоніші сѧ  і томоу едіномоу послоужіші
тогда і оставі діѣволъ  і се прістѫпішѧ англі бжіі  і слоужаахѫ емоу
слъішавъ ісъ  ѣко іоанъ прѣданъ бъіс  отіде въ галілеѭ
оставль назаретъ  і прішедъ въселі сѧ  въ капернаоумъ  въ поморіе въ прѣдѣлѣхъ завьлонііхъ  і невталімліхъ
да събѫдетъ сѧ  реченое ісаіемъ прркмъ глштемъ
землѣ завлона і землѣ невталімѣ  пѫтъ морѣ об онъ полъ іордана  галілеа ѧзкъ
людіе сѣдѧштіі въ тьмѣ відѣшѧ свѣт веліі  і сѣдѧдѧштіі въ странѣ свѣт въсіѣ імъ
от толѣ начѧтъ ісъ  проповѣдаті і глаті  покаіте сѧ прібліжі бо сѧ црство нбсное
ходѧ ісъ прі морі галілеістѣамь  відѣ дъва брата  сімона наріцаемааго петра  і андреа брата его  въмѣтаѭшта мрѣжѧ въ море  бѣсте бо ловца
і рече іма грѧдѣта по мьнѣ  і сътворѭ въі ловца чкомъ  она же абіе оставлъша мрѣжѧ по немъ ідете
і прѣшедъ отъ тѫдѣ  оузьрѣ іна дъва братра  іакова сна зеведеова і іоана брата его  въ корабі  съ зеведеомъ оцмъ ею завѧзаѭшта мрѣжѧ своѧ  і възьва ѣ
она абіе оставлъша корабь і оца своего  по немь ідете
і прохождааше въсѭ галілеѭ ісъ  оучѧ на сьнъмішііх  і проповѣдаѧ евгліе црствію  і іцѣлѣѧ въсѣкъ недѫгь  і всѣкѫ ѧзѫ въ людехъ
въ слѣдъ іса ідѫ народі мнозі  от галілеѧ і декаполѣ і от іерлма  і іюдеѧ  съ оного полоу іердана

і оузьрѣвъ же народъі  възіде на горѫ  і ѣко сѣде  прістѫпішѧ кь немоу оученіці его
і отвръзь оуста своѣ оучааше ѧ глѧ
блажені нішті дхмъ ѣко тѣх естъ црство нбсъное
блажені плачѧштіі сѧ ѣко ті оутѣшѧтъ сѧ
блажені кротціі ѣко ті наслѣдѧт землѭ
блажені алчѫштіі і жѧждѫштіі правъдъі  ѣко ті насъітѧтъ сѧ
блажені мілостівіі ѣко ті поміловані бѫдѫтъ
блажені чісті срдцмъ ѣко ті ба оузьрѧтъ
блажені сьмірѣѭштеі ѣко ті снве бжіі нарекѫт сѧ
блажені ізгьнаніі правдъі раді  ѣко тѣхъ ест црство нбсное
блажені есте егда поносѧтъ вамъ   члці і  іжденѫтъ въі  і рекѫтъ въсь зьль глъ на въі лъжѧште мене раді
радоуіте сѧ і веселіте  ѣко мьзда ваша многа естъ на нбсехъ
въі есте свѣтъ въсемоу міроу  не можетъ градъ оукръіті сѧ връхоу горъі стоѧ
ні въжагаѭтъ свѣтільніка  і поставлѣѭтъ подъ спѫдомъ  нъ на свѣштьніцѣ  і свѣтітъ вьсѣмъ іже въ храмінѣ сѫтъ
тако да просвѣтітъ сѧ свѣтъ вашъ прѣдъ члкъі  да оузьрѧтъ ваша добраѣ дѣла  і прославѧтъ оца вашего іже естъ на нбсехъ
не мьніте ѣко прідъ разорітъ закона лі прркъ  не прідъ разорітъ нъ ісплънітъ
амінъ глѭ вамъ  доідеже прѣідетъ нбо і землѣ  пісмѧ едіно  лі едіна чръта  не прѣідетъ  ъотъ закона  доідеже вьсѣ бѫдѫтъ
іже бо разорітъ едінѫ заповѣдіі сіхъ малъііхъ  і наоучітъ тако члкъі  мьнеі наречетъ сѧ въ црствѣ нбсьнѣмъ   а іже ісплънітъ і наоучітъ  сь велеі наречетъ сѧ въ црствѣ нбснѣмъ
просѧштоумоу оу тебе даі і хотѧштааго заѧті не отъвраті
слъішасте  ѣко речено  естъ  възлюбі іскнѣаго своего  і възненавіді врага своего
азь же глѭ вамь  любіте врагъі вашѧ  блте клънѫштѧѧ въі  добро творіте ненавідѧштіімъ вась  і моліте за творѧштѧ вамъ напасть  і ізгонѧштѧѧ въі
да бѫдете снве оца вашего іже естъ на нсхь  ѣкоже і слънце свое сіѣетъ на зьлъіѧ  і на благъіѧ  і дьждітъ на праведънъіѧ і на неправедънъіѧ
і аште любіте любѧштѧѧ въі  кѫѭ мъздѫ імате  не і мъітарі лі тожде творѧтъ
і аште цѣлоуете  дроугъі вашѧ тькмо  что ліхо творіте  не і мъітарі лі такожде творѧтъ
бѫдѣте оубо  въі съвръшені  ѣкоже і оць вашь нбснъі съвръшенъ естъ

вънемлѣте млстъінѧ вашѧ  не творіте прѣд члкъі  да відімі бѫдете імі  аште лі же ні  мьздъі не імате отъ оца вашего іже естъ на нбсх
егда оубо творіте мілостъінѭ  не въстрѫбіте прѣдъ собоѭ  ѣкоже і оупокріті творѧтъ  въ сьньміштііхъ  да прославѧтъ сѧ от чкь  амін глѭ вам  въспріімѫтъ мъздѫ своѭ
тебѣ же творѧштоу мілостъінѭ  да не чоуетъ шоуіца  чьто творітъ десніца твоѣ
да бѫдетъ мілостъіні твоѣ въ таінѣ  і оць твоі відѧі тѧ въ таінѣ  въздастъ тебѣ ѣвѣ
і егда мліші сѧ  не бѫді ѣко і ліцемѣрі  ѣко ті любѧтъ на сьньміштііхъ і въ стьгнахъ  і на распѫтііх стоѧште моліті сѧ  да ѣвѧтъ сѧ члкомъ  амін глѭ вам  въспріімѫт мъздѫ своѭ
тъі же егда моліші сѧ  въніді въ клѣть твоѭ  і затворі двьрі твоѧ  і помолі сѧ оцоу твоемоу въ таінѣ  і оць твоі відѧі тѧ въ таінѣ  въздастъ тебѣ ѣвѣ
млте же сѧ і не ліхо гліте  ѣко і ѧзъічьніці  мьнѧтъ бо сѧ  ѣко вь мнозѣ гланіі своемъ оуслъішані бѫдѫт
не подобіте сѧ оубо імъ  вѣстъ бо оць ваш іхъже трѣбоуете  прѣжде прошеніѣ вашего
сіце же моліте сѧ  оче нашъ іже есі на нбсі  да стітъ сѧ імѧ твое
да прідетъ црство твое  да бѫдет волѣ твоѣ  ѣко на нбсі і на земі
хлѣбь нашь насѫштьнъі даждъ намъ дьнес
і оставі нам длъгъі нашѧ  ѣко і мъі оставлѣемъ длъжьнікомъ нашімъ
і не вьведі насъ въ іскоушеніе  нъ ізбаві нъі от лѫкавааго  ѣко твое есть црство  і сіла і слав в вѣкъі амін
аште отпоустіте члкмъ съгрѣшеніѣ іх  отъпоустітъ і вамъ оць вашъ нбсънъі
аште лі не отъпоустіте члкмъ съгрѣшеніі іхъ  ні оць вашъ нбснъі  отъпоустітъ вамъ съгрѣшеніі вашіх
егда же постіте сѧ  не бѫдѣте ѣко оупокръіті сѣтоуѭште  просмраждаѭтъ бо ліца своѣ  да сѧбѫ авілі чкомъ постѧште  амін глѭ вам  ѣко въспріімѫтъ мьздѫ своѭ
тъі же постѧ сѧ помажі главѫ своѭ  і ліце свое оумъіі
да не авіші сѧ члкмъ постѧ  нъ оцоу твоемоу іже естъ въ таінѣ  і оць твоі  відѧі тѧ въ таінѣ  въздасть тебѣ авѣ
не ськръіваіте себѣ съкровіштъ на земі  ідеже чръвь і тьлѣ тьліть  ідеже татіе подъкопаваѭтъ і крадѫт
съкръіваіте же себѣ съкровішта на нбсі  ідеже ні чръвъ  ні тьлѣ тьлітъ  ідеже татіе не подъкопаваѭтъ ні крадѫтъ
ідеже бо естъ съкровіште ваше  тоу і срьдце ваше
свѣтільнікь тѣлоу естъ око  аште оубо бѫдетъ око твое просто  все тѣло твое свѣтъло бѫдетъ
аште лі око твое лѫкаво бѫдетъ  вьсе тѣло твое темно бѫдетъ  аште оубо свѣтъ іже въ тебѣ тъма естъ  то тьма кольмі
нікотоже бо рабъ не можетъ дьвѣма гдінома работаті  любо едіного възненавідіт  а дроугааго възлюбітъ  лі едіного дръжіт сѧ  а о дроузѣамъ не брѣшті вьчьнетъ  не можете боу работаті і мамонѣ
сего раді глѭ вамъ  не пьцѣте сѧ дшеѭ дшеѭ вашеѭ  чьто ѣсте лі что піете  ні тѣломъ вашім въ что облѣчете сѧ  не дша лі больші естъ піштѧ  і тѣло одеждѧ
възьріте на птіцѧ нбснъіѧ  ѣко не сѣѭтъ ні жьнѭтъ  ні събіраѭтъ въ жітьніцѫ  і оць вашъ нбснъі пітѣетъ ѧ  не въі лі паче лоучьшіі іхъ есте
кто же от васъ пекъі сѧ  может пріложіті тѣлесі своемоу  лакоть едінъ
і о одежді что печете сѧ  съмотріте крінъ селънъііхъ  како растѫтъ  ні троуждаѭтъ сѧ ні прѧдѫт
глѭ же вамъ  ѣко ні соломон  въсеі славѣ своеі  облѣче сѧ  ѣко едінъ от сіхъ
аште же сѣно дьнесь сѫштее   а оутрѣ въ огнъ въмѣтаемо  бъ тако одѣетъ  колмі паче васъ маловѣрі
не пьцѣте сѧ оубо глште  что ѣмъ лі что піемъ  лі чімъ одеждемъ сѧ
всѣхъ бо сіхъ ѧзці іштѫтъ  вѣстъ бо оць вашь нбснъі  ѣко трѣбоуете сіх  всѣхъ
іштѣте же  прѣжде црства нбжіѣ  го  і правъдъі его  і сіі всѣ пріложѧтъ сѧ вам

не осѫждаіте  да не осѫждені бѫдете  імьже бо сѫдомъ сѫдіте сѫдѧтъ вамъ  і въ нѭже мѣрѫ мѣріте  възмѣрѧтъ вамъ
чьто же відіші сѫчець въ очесі брата твоего  а бръвъна еже есть въ оцѣ твоемъ не чоуеші  і како речеші братоу твоемоу  оставі да ізьмѫ сѫчець ізъ очесе твоего  і се бръвъно въ очесі твоемъ
ліцемѣре  ізьмі пръвѣе бръвъно ізъ ока твоего  і тогда оузъріші ізѧті сѫчецъ ізь очесе брата твоего
не дадіте стааго псомъ  ні пометаіте бісерь вашіхъ прѣдъ свініѣмі  да не поперѫтъ іхъ ногамі своімі  і възвраштьше сѧ растръгнѫтъ въі
просіте і дастъ сѧ вамъ  іштѣте і обрѧштете  тльцѣте і отвръзетъ сѧ вамъ
въсѣкъ бо просѧі пріемлетъ  і іштѧі обрѣтаетъ  і тлъкѫштоумоу отвръзѫт сѧ
вьсѣ еліко хоштете да творѧтъ вамъ члці  і въі творіте імъ такожде  се бо естъ   законъ і пррці
вънідѣте  ѫзькъіімі вратъі  ѣко пространаа врата  і шірокь пѫть  въводѧі вь пагоубѫ  і мнозі сѫтъ въходѧшті імъ
коль ѫзька врата  і тѣсенъ пѫть  въводѧі въ жівотъ  і мало іхъ естъ  іже і обрѣтаѭтъ
 вънемллѣте отъ лъжііхъ прркъ  іже пріходѧтъ кь вамъ  въ одеждахъ овьчііхъ  вънѫтрьѭдоу же сѫтъ влъці і хъіштьніці
отъ плода іхъ  познаіте ѧ  еда обьемлетъ кьто от тръніѣ гроздъі  лі от трівола смокьві
тако і вьсе дрѣво доброе  добръі плодъ творітъ  а зьлое дрѣво  зьлъіі плодъ творітъ
не можетъ дрѣво добро  плода зьла творітворіті  ні дрѣво зьло  плода добра творіті
всѣко дрѣво еже не творітъ плода добра  покаѭтъ  е
тѣмъ же оубо оттъ плода іхъ  познаете ѧ
не вьсѣкь глѧі мнѣ  гі гі не вънідет въ црство нбсное  нъ творѧі волѭ оца моего  іже есть на нбсхъ
всѣкъ іже слъішіт  словеса моѣ сі  і творітъ ѣ  оуподоблѭ і мѫжоу мѫдроу  іже съзьда храмінѫ своѭ на камене
і съніде дьждъ і прідѫ рѣкъі  і възвѣашѧ вѣтрі  і нападѫ на храмінѫ тѫ  і не паде сѧ  основана бо бѣ на камене
і всѣкь іже слъішітъ словеса моѣ сі  і не творітъ іх  оуподоблѭ і мѫжоу боую  іже сьзьда храмінѫ своѭ на пѣсьцѣ
і сьніде дьждь і прідѫ рѣкъі  і възвѣашѧ вѣтрі  і опьрѣшѧ сѧ храмінѣ тоі і паде сѧ  і бѣ раздроушеніе еѧ веліе зѣло
і бъіс вънегда ськонча іс всѣ словеса сіі  дівлѣахѫ сѧ народі   о оученіі его
бѣ бо оучѧ ѧ  ѣко властъ імъі  і не ѣко кьніжьніці іхь  і фарісеі

 съшедъшоу же емоу съ горъі  въ слѣдъ его ідѫ народі мнозі
і се прокаженъ прістѫпль  кланѣаше сѧ емоу глѧ  гі аште хоштеші можеші мѧ ічістіті
і простърѣ рѫкѫ ісъ  і коснѫ і глѧ  хоштѫ ічісті сѧ  і абіе ізчісті сѧ отъ проказъі
і рече емоу ісъ  віждъ  нікомоуже не повѣждъ  нъ шедъ покажі сѧ  архіереові  і прінесі даръ  еже повелѣ мосіі  въ сьвѣдѣніе імъ
въшедъшоу ісоу въ капернаоумъ  прістѫпі кь немоу сьтьнікь  молѧ і
і глѧ  гі отрокъ моі лежітъ въ домоу моемъ ослабленъ  лютѣ ѣко страждѧ
гла емоу ісъ азь прішедъ іцѣлѭ і
і отъвѣштавъ сьтьнікь рече емоу гі  нѣсмъ достоінъ да въ домъ моі вънідеші  нъ тъкьмо рьці словомъ  і іцѣлѣетъ отрок моі
ібо азъ чкъ есмъ подъ влдкоѭ  імъі подъ собоѭ воінъі  і глѭ семоу іді  і ідетъ  і дроугоумоу пріді і прідет  і рабоу моемоу  сътворі се і сътворітъ
слъішавъ же ісъ діві сѧ емоу  і рече грѧдѫштіім по немъ  амін глѭ вамъ  ні въ ізлі толікъі вѣръі обрѣтъ
глѭ же вамъ  ѣко мнозі от въстокъ  і отъ западъ прідѫтъ  і възлѧгѫтъ съ авраамомъ  і ісакомъ іѣковомъ  въ црствіі нбсьнѣамъ
а снве свѣта ізгьнані бѫдѫтъ въ тъмѫ кромѣштьнѭѭ  тоу бѫдетъ плачь і скръжетъ зѫбомъ
і рече ісъ сьтьнікоу  іді ѣкоже вѣрова бѫді тебѣ  і іцѣлѣ отрокь его въ тъ часъ
прішед ісъ въ домъ петровъ  і відѣ тъштѫ его  лежѧштѫ огнемъ жегомѫ
і прікоснѫ сѧ рѫцѣ еѧ  і оставі ѭ огнь  і въста і слоужааше емоу
поздѣ же бъівшоу  прівѣсѧ кь немоу бѣсънъі многъі  і ізгьна словомъ доухъі  і въсѧ недѫжьнъіѧ іцѣлі
да събѫдетъ сѧ реченое ісаіемъ прркомъ глштемъ  ть недѫгъі нашѧ пріѧтъ і болѣзні понесе
оузьрѣвъ же ісъ многь народъ окръстъ себе  повелѣ іті на онъ полъ
і прістѫплъ едінъ отъ кьніжьнікь рече емоу  оучітелю ідѫ по тебѣ ѣможе коліждо ідеші
і гла емоу ісъ  лісі ѣзвінъі імѫтъ  і пьтіцѧ нбсьнъіѧ гнѣзда  а снъ члчъ не іматъ кьде главъі подъклоніті
дроугъі же отъ оученікъ рече емоу  гі повелі мі прѣжде іті і погреті оца моего
ісъ же гла емоу  по мьнѣ іді  і оставі мрътвъіѧ погреті своѧ мрътвьцѧ
і вълѣзьшоу емоу въ корабъ  по немъ ідѫ оученіц его
прішедъшоу ісоу въ странѫ гергесіньскѫ  сърѣтосте і дъва бѣсъна  отъ гробіштъ ісходѧшта  люта зѣло  ѣко не можааше мінѫті ніктоже пѫтемъ тѣмь
і се възьпісте глшта  чьто естъ нама і тебѣ ісе сне бжіі  прішелъ есі сѣмо  прѣжде врѣмене мѫчітъ насъ
бѣ же далече от нею стадо свініі много пасомо
бѣсі же молѣахѫ і глште  аште ізгоніші нъі  повелі намъ іті въ стадо свіное
і рече імъ ідѣте  оні же ішедъше вьнідѫ въ свініѧ  і абіе оустръмі сѧ стадо въсе по брѣгоу въ море  і оутопѫ въ водахъ
а пасѫштеі бѣжашѧ  і шедъше въ градъ  възвѣстішѧ вьсѣ о бѣсъноую
і се весъ градъ ізіде протівѫ ісві  і відѣвъше молішѧ і да бі прѣшелъ отъ прѣдѣлъ іх

вълѣзь ісъ въ корабь прѣіде і пріде въ своі градъ
і се кь немоу прінѣсѧ ослабенъ жіламі  на одрѣ лежѧшта  і відѣв ісъ вѣрѫ іхъ  рече ослабленоумоу  дръзаі чѧдо  отпоуштаѭтъ ті сѧ грѣсі твоі
 і се етері от кьніжьнікъ рѣшѧ кь себѣ  сь власвімлѣетъ
і відѣвъ ісъ помъішленіѣ іхъ рече  въскѫѭ въі помъішлѣете зьло въ срдцііхъ вашіх
чьто бо естъ оудобѣе решті  отъпоуштаѭтъ ті сѧ грѣсі  лі решті въстані і ході
нъ да оувѣсте  ѣко власть іматъ снъ члчъ  на земі отъпоуштаті грѣхъі  тогда гла ослабленоумоу  въстані възьмі ложе свое  і іді въ дом своі
відѣвьше же народі чоудішѧ сѧ  і прославішѧ ба  давъшааго такѫ власть члкмъ
  прѣходѧ іс відѣ члка  сѣдѧштъ на мъітьніці  іменемъ маѳеа  і гла емоу по мьнѣ грѧді  і въстав по немъ іде
і бъіс емоу възлежѧштоу въ домоу і се мнозі грѣшъніці і мъітарі  прішедъше възлежаахѫ съ ісмъ  і съ оученікъі его
і відѣвъше і фарісеі  глаахѫ оученікомъ его  по чьто съ мъітарі і грѣшьнікъі ѣстъ оучітель вашь
ісъ же слъішавъ рече імъ  не трѣбоуѭтъ съдравіі врача нъ болѧштіі
шедъше оубо  наоучіте сѧ чьто естъ  мілостъіні хоштѫ а не жрътвѣ  не прідъ праведънікъ прізьватъ  нъ грѣшьнікъі на покааніе
кьнѧзь етеръ вьшедъ кь ісоу  кланѣаше сѧ ісві глѧ  ѣко дьшті моѣ оумрѣтъ  нъ прішедъ възложі рѫкѫ твоѭ і ожіветъ
і въставъ ісъ по немъ ідѣаше і оученіці его
і се  жена кръвоточіва  б і лѣтѣ імѫшті  і прістѫплъші съ заді  прікоснѫ сѧ въскріліі різъі его
глааше бо въ себѣ  аште  тъкмо  прікоснѫ сѧ різѣ его спсена бѫдѫ
 ісъ же обрашть сѧ  і відѣв ѭ рече  дръзаі дьшті вѣра твоѣ спсе тѧ  і спсена бъіс  жена от чѣса того
і прішедъ ісъ въ домъ кьнѧжь  і відѣвъ сопьцѧ і народъ млъвѧштъ
і гла імъ отідѣте  не оумрѣтъ бо дѣвіца нъ сьпітъ  і рѫгаахѫ сѧ емоу
егда же ізгьнанъ бъіс народъ  въшедъ ѧтъ ѭ за рѫкѫ  і въста дѣвіца
і ізіде вѣсть сіі  по вьсеі земі тоі
 прѣходѧштоу ісоу  по немъ ідосте дъва слѣпьца зовѫшта і глшта  помілоі нъі ісе сноу ддвъ
прішедъшоу же емоу въ домъ  прістѫпісте кь немоу слѣпьца  і гла іма ісъ  вѣроуета лі ѣко могѫ се сътворіті  гласта емоу еі гі
тогда коснѫ ѣ въ очі ею глѧ  по вѣрѣ ваю бѫді вма
і отврѣсте сѧ очі іма  і запрѣті іма ісъ глѧ  блюдѣта  да ніктоже не оувѣстъ
она же ішедъша прославісте і  по вьсеі земі
тоі  тѣма же ісходѧштема  се прівѣсѧ члка нѣма і бѣсьна
і ізгьнаноу бѣсоу  прогла нѣмъіі  і дівішѧ сѧ народі глште  ніколіже тако ѣві сѧ въ ілі
і фарісеі глаахѫ  о кьнѧзі бѣсовъстѣ ізгонітъ бѣсъі
і прохождааше ісъ градъі въсѧ і въсі  оучѧ на сьньміштіііхъ іхъ  і проповѣдаѧ евгліе црствіѣ  і цѣлѧ въсѣкь недѫгъ  і всѣкѫ ѧзѫ въ людехъ

прізъвавъ ісъ оба на десѧте оученіка своѣ дастъ імъ власть на дсѣхъ нечістъііхъ да ізгонѧтъ ѧ  і іцѣлѧтъ въсѣкь недѫгь  і въсѣкѫ ѧзѫ  въ людехъ
сіѣ оба на десѧте посьла ісъ  заповѣдавъ імъ глѧ  на пѫть ѧзкъ не ідѣте  і въ градъ самарѣнъ не вънідѣте
ідѣте же паче кь овцамъ погъібъшіімъ домоу ізлва
ходѧште же проповѣдаіте глште  ѣко прібліжі сѧ црство нбсное
болѧштѧѧ цѣліте  мрътвъіѧ въскрѣшаіте  прокаженъіѧ очіштаіте  бѣсъі ізгоніте  тоуне пріѧсте тоуне же дадіте
се азъ сьлѭ въі ѣко овцѧ по срѣдѣ влъкъ  бѫдѣте же мѫдрі ѣко зміѧ  і цѣлі ѣко голѫбіе
вънемлѣте же отъ чкъ  прѣдадѧтъ бо въі на сьнмъі  і на съньміштііхъ вашіхъ оутепѫтъ въі
і прѣдъ влдкъі і црѧ  ведомі бѫдете мене раді  въ съвѣдѣніе імъ і ѧзкомъ
 ѣкоже ведомі бѫдете  не пьцѣте сѧ како  лі чьто імате глаті  дастъ бо сѧ вамъ въ ть часъ  что глете
не въі бо есте глште  нъ дхъ оца моего глѧі въ васъ
прѣдастъ же  братъ брата на сьмръть  і оць чѧдо  і въстанѫтъ чѧда на родітелѧ  і оубіѭтъ ѧ
і бѫдете ненавідімі всѣмі імене моего раді  прѣтръпѣвъі же до конца спсенъ бѫдетъ
нѣстъ оученікъ надъ оучітелемъ  ні рабъ надъ гдномъ своімъ
довьлет оученікоу да бѫдетъ ѣко оучітель его  і рабоу  ѣкоже гнъ его  аште бо гдна домоу  вельзѣво нарекошѧ  кольмі паче домашьнѧѧ его
не оубоіте сѧ оубо іхъ  нічтоже бо естъ покръвено  еже не отъкръвено бѫдетъ  ні таіно еже не оувѣдѣно бѫ
еже глѭ вамъ въ тьмѣ  ръцѣте въ свѣтѣ  і еже въ оухо слъішасте  проповѣдіте на кровѣхъ
і не оубоіте сѧ отъ біваѭштііхъ тѣло  а дшѧ не могѫштііхъ оубіті  оубоіте сѧ паче могѫштааго дшѫ і тѣло  погоубіті въ геонѣ
не дьвѣ лі птіці    на асоуріі вѣнімѣ есте  і ні едіна  падетъ на земі безь оца вашего
ваші же і власі главъі ічьтені сѫтъ
не оубоіте сѧ оубо мнозѣхь птіць  соулѣіші есте въі
вьсѣкь оубо іже ісповѣстъ мѧ прѣдъ члкъі  ісповѣмъ і і азъ  прѣдъ оцмъ моімъ  іже естъ на нбсехъ
а іже отъвръжетъ сѧ мене прѣдъ члкъі  отъвръгѫ сѧ его і азь прѣдъ оцмъ моімъ іже естъ на нбсхъ
іже любітъ оца лі мтрь паче мене  нѣстъ мене достоінъ
і іже не прііметъ крста своего і въ слѣдь мене грѧдетъ  нѣстъ мене достоінъ
обрѣтъі дшѫ своѭ погоубітъ ѭ  а іже погоубітъ дшѫ своѭ мене раді  обрѧштетъ ѭ
іже въі пріемлетъ  мѧ пріемлет  а іже мѧ пріемлет  пріемлет  пославшаго мѧ
пріемлѧі пррка въ імѧ пррче  мъздѫ пррчѫ прііметъ  і пріемлѧі праведъніка въ імѧ праведъніче  мьздѫ праведънічѫ прііметъ
і іже коліждо напоітъ  едіного от малъіхъ сіх  чашѫ стоуденъі водъі тъкмо  въ імѧ оученіка  амін глѭ вамъ  не погоубітъ мьздъі своеѧ

і бъіс егда съвръші ісъ заповѣдаѧ обѣма на іте оученікома  прѣіде от тѫдоу оучітъ  і проповѣдатъ въ градѣхъ іх
слъішавъ іоанъ въ ѫзілішті дѣла хва  посълавъ оученікъі своімі
рече емоу  тъі лі есі грѧдъі  ілі іного чаемъ
отъвѣштавъ ісъ  рече імъ  шедъше възвѣстіте іоаноу  ѣже слъішіте і відіте
слѣпіі прозіраѭ  хроміі ходѧтъ  глоусі слъішѧтъ  прокажені очіштаѭтъ сѧ  мрътвіі въстаѭтъ  і ніштіі благовѣстьствоуѭтъ
і блаженъ естъ іже не съблазнітъ сѧ о мьнѣ
тѣмь же ісходѧштемъ  начѧтъ ісъ глаті о іоанѣ народом  чесо ізідосте въ поустъінѭ відѣтъ  трьсті лі вѣтромъ колѣблмъі
нъ чесо ізідосте відѣтъ  члка лі въ мѧкькъі різьі облъчена  се іже мѧкькаѣ носѧтъ  въ домохъ црііхъ сѫтъ
нъ чесо ізідосте відѣтъ  пррка лі  еі глѭ вамъ  і ліше пррка
сь бо есть  о немьже естъ пісано  се азь посьлѭ англъ моі прѣдь ліцемь твоімъ  і оуготовітъ пѫть твоі  прѣдъ тобоѭ
амін глѭ вамъ  не въстанетъ въ рожденъіхъ женамі  болеі іоана крстлѣ  мьніі же въ црствѣ нбснѣмъ боліі его естъ
отъ дьнеі же іоана крстлѣ  до селѣ  црство нбсное нѫдітъ сѧ  і нѫждъніці въсхъітаѭтъ е
въсі бо пррці і законъ до іоана прорѣшѧ
і аште хоштете пріѧті  тъ естъ іліѣ хотѧі пріті
імѣѧі оуші слъішаті да слъішітъ
вьсѣ мнѣ прѣдана сѫтъ оцмь моімъ і ніктоже знаетъ сна  тъкмо оцъ  ні оца кто знаетъ тъкмо снъ  і емоуже волітъ снъ отъкръіті
прідѣте кь мнѣ всі троуждаѭштеі сѧ і обрѣмененіі  і азь въі покоѭ
вьзьмѣте іго мое на себѣ  і наоучіте сѧ от мене  ѣко кротокь есмъ і сьмѣренъ срдцемь  і обрѧштете покоі дшамъ вашімъ
іго бо мое благо  і брѣмѧ мое легько есть

по ісѣ ідѫ народі мнозі  і іцѣлі ѧ вьсѧ
і запрѣті імъ да не авѣ его творѧтъ
да събѫдетъ сѧ реченое ісаіемъ прркомъ глѭштемъ
се отрокъ моі  егоже ізволіхъ  възлюбленъі моі  на ньже благоізволі дша моѣ  положѫ дхъ моі на немъ  і сѫдъ ѧзъікомъ възвѣстітъ
не прѣречетъ ні вьзьпіетъ  ні оуслъішітъ ніктоже на распѫтііхь гласа его
трьсті ськроушенъі і плата вънемъша сѧ не оугасітъ  доідеже вьзведетъ на побѣдѫ сѫдъ
і на імѧ его  ѧзъіці оупъваѭтъ
іже нѣстъ съ мноѭ на мѧ естъ  і іже не събіраетъ съ мьноѭ растачаетъ
сего раді глѭ вамъ  всѣкъ грѣхъ і хоула отъпоустітъ сѧ члкомъ  а ѣже на дхъ хоула не отпоустіт сѧ члкомъ
і іже коліждо речетъ слово на сна члчъскааго  отпоустітъ сѧ емоу  а іже речетъ на дхъ стъі  не отпоустітъ сѧ емоу  ні вь сь вѣкъ ні в грѧдѫштіі
лі сътворіте дрѣво добро  і плодъ его добръ  лі сътворіте дрѣво зьло і плодъ его зьлъ  от плода бо дрѣво познано бѫдетъ
іштѧдіа ехідьнова  како можете добро глаті зьлі сѫште  отъ ізбъітъка бо срдцоу оуста глѭтъ
добръіі члкъ от добрааго съкровішта ізносітъ добраѣ  а зьлъіі члкь  отъ лааго съкровішта ізносітъ зьлаа
глѭ же вамъ  ѣко въсѣко слово праздъно  еже аште рекѫтъ члці  въздадѧтъ о нем слово  въ ден сѫдънъі
отъ словесъ бо своіхъ оправдіші сѧ  і словесъі своімі осѫдіші сѧ

подобъно естъ црство нбсное  чкоу сѣавьшоу доброе сѣмѧ на селѣ своемъ
сьпѧштемъ же члкмъ  пріде врагь его  і въсѣа плѣвелъ по срѣдѣ пшеніцѧ і отіде
егда же прозѧбе трѣва і плодъ сътворі  тогда ѣвішѧ сѧ і плѣвелі
прішедъше же рабі гдна рѣшѧ емоу гі  не доброе лі сѣмѧ сѣалъ есі на селѣ своемъ  і отъ кѫдоу оубо іматъ плѣвелъі
онъ же рече імъ  врагь члкь то сътворі  оні же рѣшѧ  хоштеші лі  да шедъше възберемъ ѧ
онъ же реч  ні  еда како въстръгаѭште плѣвелъі  въстръгнете сь німі і пшеніцѫ
оставіте коупно расті обое до жѧтвъі  і въ врѣмѧ жѧтвѣ  рекѫ жѧтелѣнемь  шедъше ізберѣте прѣжде плѣвелъі  і съвѧжате ѧ въ снопъі ѣко съжешті ѧ  а пшеніцѫ съберѣте въ жітьніцѫ моѭ
прістѫплъше же оученіці его  рѣшѧ емоу гі  съкажі намъ прітчѫ плѣвелъ селънъііхъ
отвѣштавъ же гь рече імъ   въсѣавъі доброе сѣмѧ естъ снъ члчь
а село естъ весь міръ  доброе же сѣмѧ сіі сѫтъ снве црствіѣ  а плѣвелі сѫтъ снве непріѣзніні
а врагь вьсѣавъі ѧ естъ діаволъ  а жѧтва кончаніе вѣка естъ  а жѧтелѣне англі сѫтъ
ѣкоже оубо плѣвелі събіраѭтъ сѧ  і огнемъ съжагаѭтъ сѧ  тако бѫдетъ і въ ськоньчаніе вѣка сего
посьлетъ гь англъі своѧ  і сьберѫтъ от конець землѧ въсѧ съблазнъі  і творѧштѧѧ безаконіе
і въвръгѫт ѧ въ пешть огньнѫ  тоу бѫдет плачь і скръжетъ зѫбомъ
тогда праведьніі просвьтѧт сѧ ѣко слънце въ црстві оца  імѣѧі оуші слъішаті да слъішітъ
подобьно естъ црство нбсное чкоу коупцоу  іштѫштоу добръ бісеръ
іже обрѣтъ  едіного многоцѣнъна бісъра  шедъ продастъ въсе еже імѣаше і коупі і
і пакъі  подобьно естъ црство нбсное  неводоу въвръженоу въ море  і от въсего рода събьравъшоу
іже егда ісплъні сѧ  ізвлъкьше і на соухо  і сѣдъше ізбьрашѧ  добръіѧ въ ссѫдъі  а зьлъіѧ ізвръгѫ вонъ
гла імъ ісъ  разоумѣете лі въсѣ сі  глашѧ емоу еі гі
ісъ же рече імъ  сего раді всѣкь кьніжьнікь наоучь сѧ црствоу нбсноумоу  подобенъ естъ члкоу домовітоу  іже ізносітъ от съкровішта своего  новаа і ветъхаа
і бъіс егда съконча ісъ прітчѫ сіѭ  прѣіде от тѫдѣ
і прішедъ въ отчьствіе свое  оучааше ѧ  на сьньміштііхъ  іхъ

ішедъ ісъ відѣ народъ і млсрдова о ніхъ  і іцѣлі недѫжьнъіѧ іх
поздѣ же бъівъшоу  прістѫпішѧ къ немоу оученіці его глште  поусто естъ мѣсто  і годіна мінѫ юже  отъпоусті народъі  да шедъше въ бліжьнѧѧ градъі  коупѧтъ брашъна себѣ
ісъ же рече імъ  не трѣбоуѭтъ отіті  дадіте ім въі ѣсті
оні же глашѧ емоу  не імамъ съде  тъкьмо д хлѣбъ і двѣ ръібѣ
онъ же рече прінесѣте ѧ сѣмо
і повелѣ народомъ възлешті на трѣвѣ  і пріемъ д хлѣбъ і дьвѣ ръібѣ  і възьрѣвъ на нбо блві  і прѣломлъ дастъ оученіком  оученіці же народомъ
і ѣшѧ вьсі і насъітішѧ сѧ  і възѧшѧ ізбъітъкъі оукроухъ  дьвѣ на десѧте кошьніці ісплънъ
ѣдъшііхъ же бѣ мѫжь  ѣко пѧть тъісѫштъ  развѣ женъ і дѣтіі
і абіе оубѣді ісъ оученікъі  вълѣсті въ корабь  і варіті і на ономъ полоу  доньдеже отпоустітъ народъі
възіде на горѫ едінъ помолітъ сѧ  поздѣ же бъівъшоу едінънъ бѣ тоу
корабъ же бѣ по срѣдѣ морѣ вълаѧ сѧ влънамі  бѣ бо протівенъ вѣтръ
въ четврътѫѭ же стражѫ ношті  іде къ німъ ісъ ходѧ по морю
і відѣвъше і оученіці ходѧшта по морю  съмѧшѧ сѧ глште  ѣко пріпрізракъ естъ  і отъ страха възьпішѧ
і абіе рече імъ ісъ глѧ  дръзаіте не боіте сѧ азъ есмъ
отвѣштавъ же петръ рече емоу  гі аште тъі есі  повелі мі пріті кь тебѣ по водамъ
онъ же рече пріді  і сълѣзь іс кораблѣ петръ  хождааше на водахъ  і пріде кь ісоу
відѣвъ же вѣтръ крѣпокъ оубоѣ сѧ  і наченъ оутапаті  вьзьпі глѧ  гі спсі мѧ
абіе же ісъ  простеръ рѫкѫ ѧтъі глѧ  маловѣре  по чьто сѧ оусѫмънѣ
і вълѣзьшема іма въ корабь  прѣста вѣтръ
сѫшті же въ корабі  прішедъше поклонішѧ сѧ глште  въ істінѫ снъ бжіі есі
і прѣѣхавъше  прідѫ въ землѭ генісаретьскѫ

прізьвавъ ісъ оученікъі своѧ рече  млсрдоуѭ о народѣ  ѣко оуже трі дьні прісѣдѧтъ мьнѣ  і не імѫтъ чесо ѣсті  і отъпоустіті іхъ не хоштѫ не ѣдошъ  да не како ослабѣѭтъ на пѫті
і глашѧ емоу оученіці  отъ кѫдоу възьмемъ на поустѣ мѣстѣ хлѣбъі  насъітіті толіко народа
гла імъ ісъ  коліко хлѣбь імате  оні же рѣшѧ седмъ і мало ръібіць
і повелѣ народомъ възлешті на землі
і пріемъ хлѣбъ і ръібѫ  хвалѫ въздавъ прѣломі  і дастъ оученікомъ своімъ  а оученіці народомъ
і ѣшѧ въсі  і насъітішѧ сѧ  і възѧшѧ ізбъітъкъі оукроухъ  седмь кошьніць ісплънь
і ѣдъшііхъ же бѣ  грі  тъісѫштѧ мѫжь  развѣ женъ і дѣтеі
і отъпоуштъ народъі  вълѣзе въ корабъ  і пріде въ прѣдѣлъі магдалінъскъі

прішедъ ісъ въ странѫ кесаріѧ філіповъі  въпрашааше оученікъі своѧ глѧ  кого глѭ мѧ члці бъіті сна члчьскааго
оні же рѣшѧ  ові іоана крстлѣ  іні же іліѭ  дроузі же іереміѭ  лі ъедіного отъ прркъ
гла імъ ісъ  въі же кого глете мѧ бъіті
отъвѣштавъ же сімонъ петръ рече  тъі есі хъ снъ ба жівааго
і отвѣштавъ ісъ рече емоу  блаженъ есі сімоне  варіона  ѣко плътъ і кръвь не аві тебе  нъ оць моі  іже естъ на нбсехъ
і азь же тебѣ глѭ  ѣко тъі есі петръ  і на семъ петрѣ  съзіждѫ црковь моѭ  і врата адова не оудоблѣѭтъ еі
і дамъ тебѣ ключѧ црствіѣ  нбсънааго  і еже съвѧжеші на земі  бѫдетъ съвѧзано на небсхъ  і еже аште раздрѣшіші на земі  бѫдетъ раздрѣшено на нбсхъ

поѧтъ ісъ петра і іѣкова іоана брата емоу  і възведе ѧ на горѫ въісокѫ едінъі
і прѣобразі сѧ прѣдъ німі  і просвътѣ сѧ ліце его акъі слънце  а різъі его бъішѧ бѣлъі ако снѣгь
і се ѣвісте сѧ імъ моісіі  і іліѣ сь німъ глшта
отъвѣштавъ же петръ рече ісві  гі добро естъ намъ сьде бъіті  аште хоштеші да сътворімъ сьде трі кровъі  тебѣ едінъ  і моісіі едінъ і іліі едінъ
едіначе же емоу глштоу  се облакь свѣтелъ осіѣ ѧ  і се глас ізь облака глѧ  сь естъ снъ моі възлюбленъіі  того послоушаіте
і слъішавъше оученіці падѫ ніці  і оубоѣшѧ сѧ зѣло
і прістѫплъ ісъ прікоснѫ сѧ іх і рече  въстанѣте не боіте сѧ
възведъше же очі своі  нікогоже не відѣшѧ  тъкьмо іса едіного
і съходѧштемъ імъ съ горъі  заповѣда імъ ісъ глѧ  нікомоуже не повѣдіте відѣніѣ  доньдеже снъ ізь мрътвъііхъ въскрснетъ
чкъ етеръ прістѫпі кь ісоу  кланѣѧ сѧ емоу
і глѧ  гі помілоуі сна моего   ѣко на новъі мѣцѧ бѣсъноует сѧ і зьлѣ страждетъ  множіцеѭ бо падает на огнь  і многашті въ водѫ
і прівѣс і кь оученікомъ твоімъ і не взмогошѧ іцѣліті і
отвѣштавъ же ісъ рече  о роде невѣренъ і развраштенъ  до колѣ въ васъ бѫдѫ  до колѣ тръплѭ въі  пріведѣте мі і сѣмо
і запрѣті емоу ісъ  і ізіде із него бѣсъ  і іцѣлѣ  отрокъ томъ часѣ
тогда прістѫпьше оученіці къ іссоу едіномоу рѣшѧ  по чьто мъі не възмогохомъ ізгьнаті его
ісъ же рече імъ за невѣръство ваше  амін глѭ вамъ  аште імате вѣрѫ акъі зръно гороушьно  речете горѣ сеі  прѣіді отъ сѫдѣ тамо  і прѣіідетъ  і нічьтоже не възможьно бѫдетъ вамъ
сь же родъ не ісходіт  тъкьмо млтвоѭ і постомъ
жівѫштемъ же імъ въ галілеі  рече імъ ісъ  прѣданъ іматъ бъіті снъ члчь  въ рѫцѣ члкмъ
і оубіѭтъі і  і третіі ден вскрснет
прістѫпішѧ пріемлѭштеі дідрагма къ петрові і рѣшѧ  оучітель вашь не даетъ лі дідрагьма
рече еі   і егда вънідѫ въ домъ  варі і ісъ глѧ  чьто ті сѧ мьнітъ сімоне цре земьніі отъ къііхъ пріемлѧтъ дані лі кінос  отъ своіхъ лі сновъ лі от тоуждііхъ
рече емоу петръ отъ тоуждііхъ  рече емоу ісъ  оубо свободъ сѫтъ снве
нъ да не съблазнімъ іх шедъ въ море въвръзі ѫдіцѫ  і ѭже імеші прѣжде ръібѫ  възьмі ѭ  і отвръзь оуста еі обрѧштеші статірь  ть възем  даждъ імъ за мѧ і за сѧ

і вь тъ часъ прістѫпішѧ оученіці къ ісоу глѭште  кто оубо боліі естъ въ црстві нбснѣамъ
і прізьвавъ ісъ отрочѧ  і поставлъ по срѣдѣ іхъ
рече  амін амін глѭ вам  аште не обратіте сѧ і бѫдете ѣко і дѣті  не імате въніті  въ црство небсное
іже бо сѧ съмѣрітъ ѣко і отрочѧ се  тъ естъ боліі въ црствіі нбсмъ
блюдѣте  і не неродіте о едіномъ отъ малъііх сіхъ  глѭ бо вамъ  ѣко ні англі іхъ на нбсехъ  въінѫ відѧтъ ліце оца моего іже естъ на нбсехъ
пріде бо снь члчь възіскатъ  і спстъ  погъібьшііх
чьто же сѧ вамъ мьнітъ  аште бѫдетъ оу етера члка  р овець і заблѫдітъ едіно от ніхъ  не оставітъ лі девѧті десѧт і девѧтъ на горахъ  і шедъ іштетъ заблѫждъшааго
і аште обрѧштетъ сѧ  амінъ амін глѭ вамъ  ѣко радоуетъ сѧ о неі паче  нежелі о девѧті десѧтъ і девѧті  не заблѫждъшііхъ
тако нѣстъ волѣ прѣдъ оцмъ вашімъ нбснъіімъ  да погъібнетъ едінъ отъ малъііх сіхъ
аште же съгрѣшітъ братръ твоі  іді і облічі і междоу собоѭ і тѣмь едінѣмъ  і аште тебе послоушает пріобрѧштеші брата своего
аште лі тебе не послоушаетъ  пакъі поімі съ собоѭ  едіного лі дьва  да въ оустѣх дьвою лі треі съвѣдѣтель  станетъ всѣкъ глъ
аште же не послоушаетъ іх  рьці цркві  аште же і о цркві неродіті въчьнетъ  да бѫдетъ ті ѣко і ѧзъічьнікъ і мъітарь
амін глѭ вамъ  еліко аште съвѧжте на земі  бѫдетъ съвѧзано на нбсхъ  і еліко аште раздрѣшіте на земі  бѫдетъ раздрѣшено на нбсхъ
пакъі амінъ глѭ вамъ  ѣко аште дъва отъ васъ съвѣштаете на земі  о въсѣко і вешті  еѧже коліждо просіте  бѫдетъ  іма отъ оца моего іже естъ на нбсх
ідеже бо есте дьва лі тріе  събърані въ імѧ мое  тоу есмъ по срѣдѣ іхъ
оуподобі сѧ црство нбсное  члкоу црю  іже въсхотѣ сътѧзаті сѧ о словесі  съ рабъі своімі
наченъшоу же емоу сътѧзаті сѧ о словесі  прівѣсѧ емоу длъжьнікъ едінъ  длъженъ тъмоѭ талантъ
не імѫштоу же емоу чесо въздаті  повелѣ  гь его да продадѧтъі  і женѫ его і чѧда  і въсе еліко імѣаше  і отъдаті і
падъ же оубо работъ кланѣаше сѧ глѧ  гі потръпі на мънѣ і въсе ті въздамъ
мілосръдовавъ же гь раба того поусті і і длъгъ отъпоусті емоу
ішедъ же работ  обрѣте едіного от клеврѣтъ своіхъ  іже бѣ длъженъ емоу  сътомъ пѣнѧзь  і емъ і давлѣаше глѧ  даждъ мі імъже мі есі длъженъ
падъ же клеврѣ тотъ молѣаше і глѧ  потръпі на мьнѣ і вьсе ті вьздам
онъ же не хотѣаше  нъ ведъ і въсаді і въ темъніцѫ  доньдеже въдастъ емоу длъгъ весь
відѣвъше же клеврѣті бъівъшаа  съжалішѧ сі зѣло  і прішедъше съказашѧ гдноу своемоу въсѣ бъівъшаа
тогда прізъвавъ і гнъ его  гла емоу рабе лѫкавъіі  весь длъгь твоі отъпоустіхъ тебѣ  поненеже оумолі мѧ
не подобааше лі і тебѣ  помлваті клеврѣта твоего  ѣко і азъ тѧ помлвах
і прогнѣвавъ сѧ гь его прѣдастъі мѫчітелемъ  доньдеже  въдастъ длъгь весь
тако і оцъ моі нбснъі сътворітъ вамъ  аште не отъпоуштаете кожьдо братоу своемоу  отъ срдць вашіхъ  прѣгрѣшеніѣ іхъ

прістѫпішѧ фарісеі кь ісві  іскоушаѭште і  і глште  аште достоітъ чкоу поустіті женѫ своѭ по въсѣкоі вінѣ
онъ же отвѣштавъ рече імъ  нѣсте лі чьлі ніколіже  ѣко сътвореі ісппрьва мѫжескъ полъ і женескъ  сътворілъ ѣ ест
і рече  сего раді оставітъ чкъ оца і мтръ  і прілѣпітъ сѧ женѣ своі  і бѫдете оба въ плътъ едінѫ
тѣмъже юже нѣсте дъва  нъ едіна плъть  еже бъ съчета  члкъ да не разлѫчаетъ
глашѧ емоу  чьто оубо мосіі заповѣда даті кьнігъі распоустънъіѧ   і отъпоустіті ѭ
гла імъ ісъ  ѣко мосіі по жестосръдію вашемоу повелѣ вамъ поустіті женъі вашѧ  іспръва же не бъіс тако
глѭ же вамъ  ѣко іже аште поустітъ женѫ своѭ  развѣ словесе прѣлюбодѣіна  творітъ ѭ прѣлюбъі творіті  і женѧі сѧ подъбѣгоѭ  прѣлюбъі творітъ
глашѧ емоу оученіці его  аште така естъ віна съ женоѭ чкоу  оунѣе естъ не женіті сѧ
онъ же рече імъ  не вьсі въмѣстѧт словесе того  нъ імъже дано естъ
сѫтъ бо каженіці   ѧже ісказішѧ члці  і сѫтъ каженіці іже і чрѣва мтрнѣ родішѧ сѧ тако  і сѫтъ каженіці  іже ісказішѧ самі  црствіѣ раді небснааго  могъіі въмѣштаті да въмѣстітъ
юноша етеръ прістѫпі къ ісві  молѧ і і глѧ  оучітелю благъі  чьто благо сътворѭ  да імамъ жівотъ вѣчьнъіі
онъ же рече емоу  чьто мѧ глеші блага  ніктоже благь тъкьмо бъ едінъ  аште лі хоштеші въ жівотъ вѣчьнъіі въніті  съблюді заповѣді
гла емоу къіѧ  ісъ же рече емоу еже не оубіеші   не прѣлюбь сътворіші  не оукрадеші
чьті оца і матер  і възлюбіші іскрънѣаго своего ако і самъ сѧ
гла емоу юноша  всѣ сі съхраніх от юності моеѧ  чесо есмъ еште не доконъчалъ
і рече емоу ісъ  аште хоштеші съвръшенъ бъіті  іді і продаждъ імѣніе твое  і даждъ ніштіімъ  і імѣті імаші съкровіште на нбсхъ  і пріді въ слѣдъ мене
слъішавъ же юноша слово се отіде скръбѧ  бѣ бо імѣѧ сътѧжаніѣ мънога
ісъ же рече оученікомъ своімъ  амін глѭ вам    ѣко не оудобь вьнідетъ богатъ въ црство нбсьное
пакъі глѭ вамъ  ѣко оудобѣе естъ вельбѫдоу скозѣ оуші ігьлінѣ проіті  нежелі богатоу  въ црствіе бжіе въніті
слъішавъше же оученіці  дівлѣахѫ сѧ зѣло глште  кто оубо можетъ спсенъ бъіті
і възьрѣвъ ісъ рече імъ  от чкъ невъзможна  а от ба всѣ възможьна сѫтъ
отвѣштавъ же петръ рече емоу  гі се мъі оставіхомъ всѣ  і въ слѣдъ тебе ідом  что оубо бѫдетъ намъ
ісъ же рече імъ  амін амін глѭ вамъ  ѣко въішедъшеі по мьнѣ  въ пакъі бъітіі  егда сѧде снъ члчь  на прѣстолѣ славъі своеѧ  сѧдете і въі на двою на десѧте прѣстолоу  сѫдѧште обѣма на десѧте колѣнома ізлвома
і вьсѣкь іже оставітъ братіѭ  лі сестръі  лі оца лі матерь  лі женѫ лі дѣті  лі села і храмінъі імене моего раді  съторіцеѭ прііметъ  і жівот вѣчьнъіі наслѣдітъ
мнозі  же бѫдѫтъ пръвіі послѣдьніі  і послѣдніі пръвіі

подобьно естъ црство нбсное  члкоу домовітоу  іже ізіде коупъно оутро  наѧтъ дѣлателъ въ віноградъ своі
сьвѣштавъ же съ дѣлателъі  по пѣнѧзоу на день  посьла ѧ въ віноградъ своі
і ішедъ въ третіѭ годінѫ  відѣ інъі на тръжішті стоѧштѧ праздънъі
і тѣмь рече  ідѣте въ віноградь моі  і еже бѫдетъ правъда  дамъ вамъ
оні же ідѫ  пакъі же ішедъ въ шестѫѭ і въ девѧтѫѭ годінѫ  сьтворі такожде
въ едінѫѭ же на десѧте годінѫ  ішедъ обрѣте дроугъіѧ стоѧштѧ  і гла імъ  чьто стоіте сьде весь ден праздъні
і глашѧ емоу  ѣко ніктоже не наѧтъ насъ  і гла імъ  ідѣте і въі въ віноградъ моі  і еже бѫдетъ правда въспріімете
вечероу же бъівшоу  гла гднь вінограда  кь пріставънікоу своемоу  прізові дѣлателѧ  і даждь імъ мъздѫ  наченъ отъ послѣдьніхъ до пръвъііхъ
прішедъшіі же  въ едінѫ на десѧте годінѫ  пріѧсѧ по пѣнѧзоу
і прішедьшеі пръвѣе  мънѣахѫ сѧ вѧште пріѧті  і пріѧсѧ і ті по пѣнѧзоу
і пріемъше ръптаахѫ  на гспдна
глште  ѣко сіі послѣдъніі  едінъ часъ сътворішѧ  і равънъі ѧ намъ сътворілъ есі  понесъшіімъ  тѧготѫ дьне і варъ
онъ же отвѣштавъ рече къ едіномоу іхъ дроуже не обіждѫ тебе  не по пѣнѧзоу лі съвѣштахъ съ тобоѭ
вьзьмі свое і іді  хоштѫ же і семоу послѣдънюмоу даті ѣко і тебѣ
ілі нѣстъ мі лѣть  сътворіті еже хоштѫ въ своіхъ мі  аште око твое лѫкаво естъ  нъ азь благь есмь
тако бѫдѫтъ послѣдъніі пръвіі  і пръвіі послѣдьніі  мнозі бо сѫтъ зьвані  мало же ізбранъііх
ісходѧштоу ісоу от еріхона  по немъ ідѫ народі мьнозі
і се дъва слѣпьца  сѣдѧшта на пѫті  слъішавъша ѣко ісъ мімоходіт  възьпісте глшта  помілоуі нъі гі сноу ддвъ
народъ же прѣштааше іма да оумлъчіта  она же паче въпіѣасте глшта  помілоуі нъі сне ддвъ
і ставъ ісъ  прігласі ѣ і рече  чьто хоштета да сътворѭ вама
гласте емоу гі  да отвръзете сѧ очі наю
млсръдовавъ же ѣ іс  прікоснѫ сѧ очію іма  і абіе прозьрѣсте і по немъ ідете

егда прібліжі сѧ ісъ въ ерлмъ пріде вітѳагіѭ  кь горѣ елеонстѣ  тогда ісъ посъла два оученіка
глѧ іма  ідѣта въ весь ѣже естъ прѣмо вама  і обрѧштета осьлѧ прівѧзано  і жрѣбѧ сь німъ  і отрѣшша пріведѣта мі
і аште речетъ кьто вама чьто  рьцѣта ѣко гь трѣбоуетъ ею  і абіе посьлетъ ѣ
се же все бъіс да сьбѫдетъ сѧ реченое прркмъ глштемъ
рьцѣте дьштері сіоновѣ  се црь твоі грѧдетъ тебѣ  кротокъ  і вьсѣдъ на осьлѧ і жрѣбѧ сна ѣремъніча
шедъша же оученіка і сътворша ѣкоже повелѣ іма ісъ
прівѣсте осьлѧ і жрѣбѧ  і възложішѧ връхоу різъі своѧ  і въсѣде връхоу іхъ
множаіші же народі  постьлашѧ
члкъ етеръ бѣ домовітъ  іже насаді віноградъ  і оплотомъ і ограді  і іскопа въ нем точіло  і созьда стлъпь  і въдастъі дѣлателемъ і отіде
егда же пріде врѣмѧ плодомъ  посъла рабъі своѧ кь дѣлателемъ  пріѧті плодъі его
і емше дѣлателе рабъі его  ового бішѧ  ового оубішѧ  ового же каменіемъ побішѧ
пакъі посъла інъі рабъі множаішѧ пръвъііхъ  і сътворішѧ імъ тожде
послѣдъ же посьла сна своего глѧ  оусрамлѣѭтъ сѧ сна моего
дѣлателе же ті егда оузьрѣшѧ снъ рѣшѧ въ себѣ  сь естъ наслѣдьнікь прідѣте оубіѣмо і  і оудръжімъ достоѣніе его
і емъше і ізвѣсѧ вонъ із вінограда   і оубішѧ і
егда же оубо прідеть гь віноград  чъто сътворітъ дѣлателемъ тѣмъ
гла емоу зьлъі зьлѣ погоубітъ ѧ  і вінограда прѣдастъ інѣмъ дѣлателемъ  іже въздадѧтъ емоу плодъ въ врѣмена своѣ
гла імъ ісъ  нѣсте лі чьлі ніколіже въ кьнігахъ  каменъ егоже не въ рѧдоу сътворішѧ зіждѫштеі  сь бъіс въ главѫ ѫгьлоу  отъ га бъіс сі і естъ дівъна въ очію нашею

оуподобі сѧ црьство нбсное  чкоу црю  іже сътворі бракъ сноу своемоу
і посъла рабъі своѧ  прізьваті зьванъіѧ на бракь  і не хотѣахѫ пріті
пакъі посъла інъі рабъі глѧ  рьцѣте зьванъіімъ  се обѣдъ моі оуготован  юньці моі і оупітѣнаа ісколенаа  і вьсѣ готова  прідѣте на брак
оні же нерождъше отідѫ  овь на село свое  овъ на коуплѭ своѭ
а прочіі емъше рабъі его  досадішѧ імъ  і ізбішѧ ѧ
слъішавъ же цръ тъ  разгнѣвавъ сѧ  і посьла воѧ своѧ  і погоубі оубііцѧ тъі  і градъ іхъ зажьже
тогда гла рабомъ своімъ  браці оубо оуготовані сѫтъ  а зъваніі не бѣшѧ достоіні
ідѣте оубо на ісходішта пѫтіі  і еліко аште обрѧштете  прізовѣте на бракъі
і ішедьше рабі ті на распѫтіѣ пѫті  събърашѧ въсѧ ѧже обрѣтѫ  зьлъіѧ же і добръіѧ  і ісплънішѧ сѧ браці възлежѧштьіхъ
въшедъ же цръ тъ відѣтъ възлежѧштііхъ  відѣ тоу члка не облъчена въ одѣаніе брачьное
і гла емоу дроуже  како въніде сѣмо  не імъі одѣаніа брачьнааго  онъ же оумлъча
тогда рече црь тъ  слоугамъ  съвѧзавъше емоу рѫцѣ і нозѣ  възьмѣто і  і въвръзѣте і въ тъмѫ кромѣшьнѭѭ  тоу бѫдетъ плачь і скръжьтъ зѫбомъ
мьнозі бо сѫтъ зьвані  мало же ізбьранъііхъ
съвѣтъ сътворішѧ фарісеі на іса  да обльстѧтъі словомъ
і посъілаѭт кь немоу оученікъі своѧ  съ іродіѣнъі глште оучітелю  вѣмъ ѣко істіненъ есі  і пѫті бжію въ істінѫ оучіші  і не родіші ні о комъже не зьріші бо на ліца члкмъ
рьці оубо намъ чьто ті сѧ мьнітъ  достоітъ лі даті кінось црві ілі ні
разоумѣвъ же ісъ лѫкавествіѣ іхъ рече  чьто мѧ іскоушаете оупокріті
покажіте мі образь кіносьнъі  оні же прінѣсѧ емоу пѣнѧзь
іс же гла імъ  чіі естъ образось  і напісаніе
глашѧ емоу кесаревъ    тогда гла імъ ісъ  въздадіте оубо кесарева кесарю  і бжіа бві
слъішавъше же дівішѧ сѧ  і оставлъше і отідѫ
законьнікь етеръ  пріде къ ісоу  іскоушаѧ і і глѧ
оучітелю  каѣ заповѣдъ больші въ законѣ естъ
ісъ же рече емоу  възлюбіші га ба твоего  вьсѣмь срдцем твоімъ  і всеѭ дшеѭ твоеѭ   і всеѭ крѣпостіѭ твоеѭ  і всеѭ мъісліѭ твоеѭ
сі естъ пръваѣ і большаа заповѣдь
вътораѣ же подобьна еі  възлюбіші іскрьнѣаго своего ѣко і самъ сѧ
въ сею обою заповѣдію  весь законъ і пррці вісѧт
събъраномъ же фарісеомъ  въпросі ѧ ісъ
глѧ  что сѧ вамъ мьнітъ о хѣ  чіі естъ снъ  глашѧ емоу двдовъ
гла імъ  како оубо ддъ  дхмъ га наріцаетъ і глѧ
рече гь гю моемоу  сѣді о деснѫѭ мене  доньдеже положѫ врагъі твоѧ подъножіе ногама твоіма
аште оубо ддъ дхмъ  га наріцаетъ і  како снъ емоу есть
і ніктоже не можааше отвѣштаті словесі  ні съмѣ кто отъ дъне того  въпросіті его к томоу

гла іс народом і оученікомъ своім 
глѧ  на мосеовѣ сѣдалішті сѣдошѧ  кьніжьніці і фарісеі
всѣ оубо еліко рекѫтъ вам блюсті  съблюдаіте і творіте  по дѣлом же іхъ не творіте  глѭтъ бо і не творѧтъ
сьбіраѭтъ бо брѣмена тѧжька  і не оудобъ носіма  і въскладаѭтъ на плешта члчьска  а пръстомъ своімъ не хотѧтъ двігнѫті іхъ
вьсѣ же дѣла своѣ творѧтъ  да відімі бѫдѫтъ члкъі  рашірѣѭт же хранілішта своѣ  і велічаѭт подъметъі  въскріліѣ різь своіхъ
любѧтъ же възлѣганіѣ на вечерѣхъ  і прѣждесѣданіѣ на сьньміштііхъ
і наріцаті же сѧ от чкъ оучітеле
въі же не наріцаіте сѧ от чкъ оучітеле  едінъ бо естъ вашъ оучітелъ хъ  въсі же въі братіѣ есте
і оца не наріцаіте себѣ на земі  едінъ бо естъ оцъ ваш іже естъ на нбсехъ
ні наріцаіте сѧ наставьніці  ѣко наставънікь вашъ естъ хъ
а боліі въ васъ  да бѫдетъ вамъ слоуга
іже бо възнесетъ сѧ съмѣрітъ сѧ  а съмѣрѣѧі сѧ  взнесет сѧ
се аз сьлѭ кь вамъ прркъі  і прѣмѫдръі і кьнігьчіѧ  і отъ ніхъ оубіете  і распьнете  і отъ ніхъ тепете  на сьньміштііхъ вашіхъ  і іжденете отъ града въ градъ
да прідетъ на въі вьсѣка кръвъ праведъна проліваема на землѭ  отъ кръве авелѣ праведънааго  до кръве захаріѧ  сна варахііна  его оубісте междоу црковіѭ і олтаремъ
амін  глѭ вамъ  прідѫтъ въсѣ сіі на родось
іерслмъ ізбівъшіѣ прркъі  і каменіемъ побіваѭшті   посъіланъіѧ кь тебѣ  коль кратъі въсхотѣхъ сьбъраті чѧда твоѣ  ѣкоже събіраетъ лѧжаѣ  птенцѧ своѧ подъ крілѣ і не въсхотѣсте
се оставлѣетъ сѧ вамъ  домъ домъ вашъ поустъ
глѭ бо вамъ  не імате мене відѣті  доідеже речете  блнъ грѧдъі въ імѧ гне

прістѫпішѧ оученіці кь ісоу  показаті емоу  зьданіѣ црквьнаа
онъ же отвѣштав рече імъ  не відіте лі въсѣх сіхъ  амін  глѭ вамъ  не іматъ остаті сьде  камень на камені  іже не разорітъ сѧ
сѣдѧштоу же емоу на горѣ елеоньстѣ  прістѫпішѧ кь немоу оученіці его глште едіномоу  повѣждъ намъ кьгда сі бѫдѫтъ  і что естъ знаменіе твоего прішествіѣ  і коньчаніе вѣка
і отъвѣштавъ ісъ рече імъ  блюдѣте сѧ да нікто же васъ не прѣльстітъ
мнозі бо прідѫтъ въ імѧ мое глште  азь есмъ хъ  і многъі прѣльстѧтъ
оуслъішаті же імате брані  і слъішаніі відіте  нъ не оужасаіте сѧ  подобаетъ бо сімъ всѣмъ бъіті  нъ не  тъгда естъ коньчіна
въстанетъ бо ѧзъікь на ѧзкь  і црство на цръство  і бѫдѫтъ гладі і пагоубъі і трѫсі по мѣста
въсѣ же сіі начѧло болѣзнемъ
тьгда прѣдадѧтъ въі въ скръбь  і оубіѭтъ въі  і бѫдете ненавідімі всѣмі ѧзъікъі імене моего раді
і тьгда съблазнѧтъ сѧ мнозі і дроугь дроуга прѣдастъ  і възненавідітъ дроугь дроуга
і мнозі льжіі пррці въстанѫтъ  і прѣльстѧтъ многъі
і за оумноженіе безаконіѣ  ісѧкнетъ любъі многъііхъ
прѣтръпѣвъі же до коньца  ть спсетъ сѧ
і проповѣстъ сѧ евгліе се црствіѣ  по всеі въселенѣі  въ сьвѣдѣтелъство вьсѣмъ ѧзкомъ  і тогда прідетъ кончіна
егда оузьріте мръзость за поустѣніѣ  реченѫѭ даніломъ пррокомъ  стоѧштѫ на мѣстѣ  іже чьтетъ да разоумѣвает
тогда сѫштіі въ іюдеі  да бѣгаѭтъ на горъі
і іже на кровѣхъ  да не съходітъ възѧтъ іже естъ въ домоу его
і іже на селѣ  такожде  да не възвратітъ сѧ въспѧть  възѧтъ різь своіхъ
горе же непраздънъіімъ  і доѧштіімъ въ тъі дьні
моліте же сѧ  да не бѫдетъ бѣство ваше зімѣ  ні въ сѫботъ
бѫдетъ бо тъгда скръбь веліка  ѣкаже нѣстъ бъіла  отъ начѧла всего міра до селѣ  ні іматъ бъіті
і аште не бішѧ прѣкратілі сѧ деніе ті  за ізбранъіѧ же прѣкратѧть сѧ
тогда аште кто речетъ вамъ  се сьде хъ лі сьде  не імѣте вѣръі
въстанѫтъ бо лъжіі хсті  і лъжіі пррці  і дадѧтъ знаменіѣ веліѣ і чоудеса  ѣко прѣльстіті  аште естъ възможьно і ізбранъіѧ
се прѣжде рѣхъ вамъ
аште рекѫтъ вамъ  се въ поустъіні естъ  не ідѣте  се въ кровѣхъ  не імѣте вѣръі
ѣкоже бо млъні  ісходітъ от въстокь і авлѣетъ сѧ до западъ  тако бѫдетъ і прішествіе сна члча
ідеже бо аште бѫдет троупь  тоу сьберѫтъ сѧ орьлі
і абіе же по скръбі дьніі тѣхъ  слънце мръкнетъ  і лоуна не дастъ свѣта своего  і звѣздъі съпадѫтъ съ нбсе   сілъі бо нбснъіѧ двігнѫтъ сѧ
і тогда ѣвітъ сѧ знаменіе сна члча на нбсі  і тогда  въсплачѧт сѧ всѣ колѣна земънаа  і оузьрѧтъ сна члча  грѧдѫшта на облацѣхъ нбсънъііхъ  съ сілоѭ і славоѭ веліеѭ
і посълетъ англъі своѧ  съ гласмъ веліемъ трѫбьномъ  і сьберѫтъ ізбьранъіѧ его  от четъірь вѣтръ  от конець нбсъ  до конець іхъ
отъ смоковьніцѧ же наоучіте сѧ прітчі  егда оуже вѣѣеѧ бѫдетъ млада  і ліствіе прозѧбнетъ  вѣсте ѣко блізь естъ жѧтва
такожде і въі  егда оузьріте вьсѣ сі  вѣдіте ѣко блізь естъ прі двьрехъ
амінъ глѭ вамъ  ѣко не мімо ідетъ родь сь  доньдеже вьса сі бѫдѫт
нбо і землѣ мімо ідетъ  а словеса моѣ не мімо ідѫтъ
а о дьні томъ  і о годінѣ тоі ніктоже не вѣстъ  ні англі нбсъніі  тъкъмо оцъ едінъ
ѣкоже бо въ дьні ноевъі  тако бѫдетъ і въ дьні сна члчьскааго
ѣкоже бо бѣахѫ въ дьні прѣжде потопа  ѣдѫште і піѭште  женѧште сѧ і посагаѭште  до негоже дьні въніденое въ ковчег
і не оштоутішѧ  доньдеже пріде потопъ  і възѧтъ всѧ  тако бѫдетъ і прішествіе сна члчѣ
тогда бѫдете  дьва на селѣ  едінъ поемле
дьвѣ мелѭшті въ жрънъвах  едіна поемлетъ сѧ  і едіна оставлѣетъ сѧ
бьдідіте оубо  ѣко не вѣсте  въ кѫѭ годінѫ  гь вашъ прідетъ
се же вѣдіте  ѣко аште бі вѣдѣлъ гднъ храма въ кѫѭ стражѫ тать прідетъ  бьдѣлъ оубо бі і не бі оставілъ подъръіті храмінъі своеѧ
сего раді і въі бѫдѣте готові  ѣко въ ньже не мъніте чась  снъ члчь прідетъ
кто оубо естъ вѣрънъіі рабь і мѫдръі  егоже поставітъ гнъ надъ домомъ своімъ  да дастъ імъ въ врѣмѧ піштѫ
блаженъ рабьт  егоже прішедь гь своі  обрѧштетъ тако творѧшта
амін глѭ вамъ  ѣко надъ въсѣмъ імѣніемъ поставітъ і
аште лі речет зьлъі работ  въ срдці своемъ  моудітъ гнъ моі пріті
і начьнет біті клеврѣтъі своѧ  ѣсті же і піті съ піѣніцамі
прідетъ же гнъ раба того  въ ден въ ньже не чѣетъ  і въ часъ въ ньже не вѣстъ
і протешетъ і полъма  і чѧсть его съ оупокрітъі положіт  тоу бѫдетъ плачь і скръжьть зѫбомъ

тогда оуподобітъ сѧ црство нбсное  іті дѣвъ  ѧже пріемъшѧ свѣтілънікъі  ізідѫ протівѫ женіхоу і невѣстѣ
д же бѣ отъ ніхъ боуі  і пѧть мѫдръ
боуѧ бо пріемъшѧ свѣтілънікъі своѧ  не възѧшѧ съ собоѭ олѣа
а мѫдръіѧ пріѧсѧ сь собоѭ олѣі  въ съсѫдѣхъ съ свѣтільнікъі своімі
моудѧштоу же женіхоу  въздрѣмашсѧ всѧ і съпаахѫ
полоу ношті же вьпль бъістъ  се женіхъ грѧдет  ісходіте въ сьрѣтеніе емоу
тогда въсташѧ дѣвъі тъі  і оукрасішѧ свѣтільнікъі своѧ
а боуѧ рѣшѧ кь мѫдръіімъ  дадіте і намъ от олѣа вашего  ѣко свѣтільніці наші оугасаѭтъ
отъвѣшташѧ же мѫдръіѧ глштѧ  еда како не достанетъ вамъ і нам  ідѣте же паче къ продаѭштіімъ і коупіте себѣ
ідѫштамъ же імъ коупіт  пріде женіхъ  і готовъіѧ вънідѫ съ німъ  на бракь  і затворенъі бъішѧ двьрі
послѣдъ же прідѫ і прочѧѧ дѣвъі глштѧ  гі гі  отвръзі намъ
онъ же отъвѣштавъ рече  амін глѭ вамъ  не вѣмъ васъ
бьдіте оубо  ѣко не вѣсте дьне ні часа
ѣкоже бо члкь отходѧ  прізъва рабъі своѧ  і дастъ імъ імѣніе свое
овомоу дастъ  д  талантъ  овомоу же  б  овомоу же едінъ  комоужде протівѫ сілѣ своеі  і отіде абіе
шедъ же пріемъі пѧть таланть  дѣла о ніхъ  і пріобрѣте дроугѫѭ пѧть талантъ
такожде і іже дьва  пріобрѣте дроугаѣ дьва
а пріемъіі едінъ  шедъ раскопа землѭ  і съкръі сьребро га своего
по мнозѣ же врѣмені  пріде гь рабъ тѣхъ  і сьтѧза сѧ о словесі сь німі
і прістѫпль пріемъі пѧтъ талантъ  прінесе дроугѫѭ д талантъ глѧ  гі пѧть талантъ мі есі далъ  і се дроугѫѭ пѧть талантъ пріобрѣтохъ імі
рече же емоу гь его  добръі рабе благъі  і вѣрне  о малѣ бѣ вѣренъ  надъ многъі тѧ поставлѭ  въніді въ радость га своего
прістѫпль же і пріемъі дъва таланта рече  гі дъва таланта мі есі прѣдалъ  се дроугаа дъва пріобрѣтохъ іма
рече же емоу гь его  добръі рабе вѣрънъі  о малѣ бѣ вѣренъ  надъ многъі тѧ поставлѭ  въніді въ радость га своего
прістѫпль же  і пріемъі едінъ талантъ рече  гі вѣдѣах тѧ  ѣко жесток есі члкь  жьнѧ  ідеже нѣсі сѣал  і събіраѧ ѭдоуже нѣсі расточілъ
і оубоѣвъ сѧ  шедъ съкръіхъ талантъ твоі въ землі  се імаші свое
отъвѣштавъ же гь его рече емоу  зьлъіі рабе і лѣнівъіі  вѣдѣаше ѣко жьнѭ  ідеже не сѣавъ  і събіраѭ ѭдоуже не расточіх
подобааше ті оубо  въдаті сребро мое тръжьнікомъ  і прішедъ азъ  възѧл бімъ свое съ ліхвоѭ
възьмѣте оубо отъ него талантъ  і дадіте імѫштоумоу десѧть таланть
імѫштоумоу бо весде дано бѫдетъ  а от не імѫштааго  і еже мънітъ сѧ імъі  і то възѧто бѫдетъ от него    коц
і неключімааго  раба въвръзѣте въ тъмѫ кромѣштьнѭѭ  тоу бѫдетъ плачь і скрьжьтъ зѫбомъ
егда прідетъ снъ члчь въ славѣ своеі
і съберѫтъ сѧ прѣдь нь въсі ѧзці  і разлѫчітъ ѧ дроугъ от дроуга  ѣкоже пастъірь  разлѫчает овьцѧ отъ козьлішть
і поставітъ овьцѧ о деснѫѭ себе  а козьліштѧ о шоуѭ
тогда речетъ црь сѫштіімъ о деснѫ его  прідѣте блні оца моего наслѣдоуіте оуготованое вамъ црествіе отъ съложеніѣ всего міра
възьалкахъ бо сѧ і дасте мі ѣсті  въждѧдахь сѧ і напоісте мѧ
нагь і одѣсте мѧ  болѣхъ і посѣтісте мѧ  въ темьніці бѣхъ і прідосте кь мьнѣ
тогда отвѣштаѭтъ емоу праведъніі глште  гі когда тѧ відѣхомъ алчѫшта і натроухомъ  лі жѧждѫшта і напоіхомъ
когда же тѧ відѣхомъ странъна  і въвѣсомъ  лі нага і одѣхомъ
когда же тѧ відѣхомъ больна лі въ темьніці і прідомъ кь тебѣ
і отъвѣшташтавъ црь речетъ ім  амін глѭ вам  понеже сътворісте едіномоу отъ малъіхъ сіхъ братъ моіхъ меньшііх  мьнѣ сътворісте
тогда речетъ  і сѫштіімъ о шоуѭ его  ідѣте отъ мене проклѧтіі въ огнь вѣчьнъіі  оуготованъі діѣволоу і англмъ его
възалкахъ бо сѧ і не дасте мі ѣсті  въждѧдахъ сѧ  і не напоісте мене
страненъ бѣхъ і не въвѣсте мене  наг і не одѣсте мене  боленъ і въ темьніці  і не посѣтісте мене
тогда отвѣштаѭтъ емоу і ті глште  гі когда тѧ відѣхомъ алчѫшта  лі жѧждѫшта  лі странна лі нага  лі болна лі въ темьніці  і не послоужіхомъ тебѣ
тогда отъвѣштаетъ імъ глѧ  амін глѭ вамъ  понеже не сътворісте  едіномо от сіхъ меньшііх  ні мьнѣ сътворісте
і ідѫтъ сіі  въ мѫкѫ вѣчьнѫѭ  а праведьніці въ жізнь вѣчьнѫѭ

і бъістъ егда съконча ісъ въса словеса сі  рече оученікомъ своімъ
вѣсте ѣко по двою дьню пасха бѫдет  і снъ члчь прѣданъ бѫдетъ на распѧтіе
тогда сьбьрашѧ сѧ архіереі і старці людьстіі  на двор архіереовъ  наріцаемааго каіафа
і сьвѣшташѧ да іса лестіѭ імѫтъ  і оубіѭт
глаахѫ же нь не въ праздьнікь  да не млъва бѫдетъ въ людехъ
ісоу же бъівъшоу въ віѳаніі  въ домоу сімона прокаженааго
прістѫпі кь немоу жена  імѫшті алавастръ моура драгааго  і вьзліѣ на главѫ его възлежѧштоу  емоу
відѣвъше же оученіці его  негодовашѧ глште  чесо раді гъібѣль сі
можааше бо моуро се  продано бъіті на мнозѣ  і дано ніштіім
разоумѣвъ же іс рече імъ  чьто троудъі даете женѣ  дѣло бо добро съдѣла въ мьнѣ
вьсегда бо ніштѧѧ імате сь мно собоѭ  мене же не въсегда імате
възліѣвъшіѣ бо сіі моуро се на тѣло мое  на погребеніе мѧ сътворі
амін глѭ вамъ  ідеже аште проповѣдано бѫдетъ евнгліе се  вь въсемъ мірѣ речетъ сѧ  і еже сътворі сі въ памѧть еѧ
тогда шедъ едінъ отъ обою на десѧте  наріцаемъі іюда  іскаріотъскъі  кь архіереомъ
рече  чьто мі хоштете даті  і азь вамъ прѣдамъі і  оні же поставішѧ емоу г сребрънікь
і отъ толі іскааше подобьна врѣме  коц  не да і прѣдасть
въ пръвъіі же денъ опрѣснъкъі  прістѫпішѧ оученіці кь ісві глѭште  кьде хоштеші і оуготоваемъ тебѣ ѣсті пасхѫ
онъ же рече  ідѣте въ градъ кь дінѣ  і рьцѣте емоу  оучітель глетъ  врѣмѧ мое блізь естъ  оу тебе сътворѭ пасхѫ сь оученікъі моімі
і сьтворішѧ оученіці  ѣкоже повелѣ імъ ісъ  і оуготовашѧ пасхѫ
вечероу же бъівьшоу  възлеже ісъ съ обѣма на десѧте оученікомѧ
і ѣдѫштемъ імъ реч  амінъ глѭ вамъ  ѣко едінъ отъ васъ прѣдастъ мѧ
і скръбѧште зѣло  начѧсѧ глаті емоу едінъ кьждо іхъ  еда азь есмъ гі
онъ же отъвѣштавъ рече  омочіі съ мноѭ въ солілѣ рѫкѫ тъ мѧ прѣдастъ
снъ же члчьскъіі ідетъ  ѣкоже естъ пісано о немь  горе же члкоу томоу  імъже снъ члчь прѣданъ бѫдетъ  добрѣе емоу бі бъіло  аште бі не роділъ сѧ члкь тъ
отъвѣштавъ іюда прѣдаѧі его рече  еда азъ есмъ оучітелю  гла емоу тъі рече
ѣдѫштемъ же імъ  пріемъ ісъ хлѣбъ  блсшть прѣломь  і даѣше оученікомъ своімъ  і рече пріімѣте ѣдіте  се естъ тѣло мое
і пріемъ чашѫ хвалѫ въздавъ дастъ імъ глѧ  пііте отъ неѧ вьсі
се естъ кръвь моѣ  новааго завѣта  проліваема за въі  въ оставленіе грѣхомъ
глѭ же вамъ  ѣко не імамь піті юже отъ сего плода лозьнааго  до того дьне  егда піѭ съ вамі новь  въ црствіі оца моего
і въспѣвъше ізідѫ въ горѫ елеонскѫ
тогда гла імъ ісъ въсі въі сьблазніте сѧ о мьнѣ вь сіѭ ношть  пісано бо есть  поражѫ пастъірѣ  і разідѫтъ сѧ овець стада
по въскръсеніі же моемъ варѭ въі въі въ галілеі
отъвѣштавъ же петръ рече емоу  аште і вьсі сьблазнѧт сѧ о тебѣ  а азь ніколіже не съблажнѭ сѧ
рече емоу ісъ  амін глѭ тебѣ  ѣко вь сіѭ ноштъ прѣжде  даже коуръ не възгласіт  трі кратъі отвръжеші сѧ мене
гла емоу петръ  аште ключітъ мі сѧ съ тобоѭ оумьрѣті не отвръгѫ сѧ тебе  такожде і въсі оученіці рѣшѧ
тогда пріде сь німі ісъ вь весь  наріцаемѫѭ гедьсімані  і гла оученікомъ  сѧдѣте тоу  доньдеже шедъ помлѭ сѧ тамо
і поемъ петра і оба снъі зеведеова  начѧтъ скръбѣті і тѫжіті
тогда гла імъ пріскръбьна естъ дша моѣ до сьмръті  пожідѣте сьде  і бьдіте сь мьноѭ
і прѣшедь мало  паде ніць млѧ сѧ і глѧ  оче моі аште възможьно естъ  да мімо ідетъ отъ мене чаша сіі  обаче не ѣкоже азь хоштѫ  нъ ѣко тъі
пріде кь оученікомъ  і обрѣте ѧ сьпѧштѧ  і гла петрові  тако лі не възможе  і едіного часа побьдѣті сь мъноѭ
бъдіте і млте сѧ  да не вънідете въ напасть  дхъ бо есть бьдръ  а плъть немоштьна
пакъі въторіцеѭ шедъ помолі сѧ глѧ  оче моі аште не възможьно естъ чаші сеі  да мімо ідет отъ мене  аште не піѭ еѧ  бѫді волѣ твоѣ
і прішедъ пакъі  обрѣте ѧ сьпѧштѧ  бѣсте бо імъ очі тѧготьнѣ
і оставлъ ѧ  пакъі шедъ помолі сѧ третііцеѭ  тожде слово рекь
тогда пріде кь оученікомъ  і гла імъ  сьпіте прочее і почіваіте  се прібліжі сѧ годіна  і снъ члчскъі прѣдаетъ сѧ  въ рѫцѣ грѣшьнікомъ
въстанѣте ідѣмъ  се прібліжі сѧ прѣдаѧі мѧ
і еште глѭштоу емоу  се іюда отъ обою на десѧті пріде і сь німъ народъ многь  сь орѫжіі і дръкольмі  отъ архіереі і старець людьскъііхъ
прѣдаѧі же  дастъ імъ знаменіе глѧ  егоже азь лобьжѫ  тъ естъ імѣте і
абіе же прістѫпль кь ісоу  рече емоу радоуі сѧ равві  і облобъіза і
ісъ же рече емоу дроуже  на неже есі прішелъ творі  тогда прістѫпльше  възложішѧ рѫцѣ на іса  і ѧсѧ і
і се едінъ от сѫштііхъ съ іссмъ  простеръ рѫкѫ ізвлѣче ножь своі  і оударь раба архіереова  оурѣза емоу оухо  десное
тогда гла емоу ісъ  възвраті ножь твоі въ свое мѣсто  въсі бо пріемъшіі ножь  ножемъ погъібнѫтъ
лі мьнітъ ті сѧ  ѣко не могѫ ннѣ оумліті оца моего  і пріставітъ мнѣ вѧште  нежелі дъва на десѧте легеона англъ
како же оубо събѫдѫтъ сѧ кьнігъі  ѣко тако подобааше бъіті
въ тъ часъ рече ісъ народомъ  ѣко на разбоініка лі ізідосте  съ орѫжіемъ і дръколмі ѧтъ мене  по вьсѧ дьні прі вась сѣдѣахъ въ цркві оучѧ  і не ѧсте мене
се же въсе бъістъ  да събѫдѫтъ сѧ кьнігъі пррчьскъіѧ  тогда оученіці вьсі  оставльше і бѣжашѧ
воіні же емъше іса вѣсѧ і кь каіафѣ архіереові  ідеже кьніжьніці і старьці събьрашѧ сѧ
петръ же ідѣаше по немь із далече  до двора архіереова  і въшедъ вънѫтрь  сѣдѣаше съ слоугамі  відѣті хотѧ коньчінѫ
архіереі же і старці  і сьнемъ весь  іскаахѫ лъжа сьвѣдѣтельства на іса ѣко да оубіѭтъ і
і не обрѣтѫ  многомъ же съвѣдѣтелемъ прістѫпавъшемъ  послѣдь же прістѫплъша  дьва льжа сьвѣдѣтелѣ
рѣсте  сь рече  могѫ разоріті црковь бжіѭ  і трьмі дьньмі съзьдаті ѭ
і въставъ архіереі  і рече емоу  нічесоже лі отвѣштаваеші  что сіі на тѧ съвѣдтельствоуѭтъ
ісъ же млъчааше  і отъвѣштавъ архіереі рече емоу  заклінаѭ тѧ бмъ жівъіімъ да речеші намъ  аште тъі есі хъ снъ ба жівааго
гла емоу ісъ  тъі рече  обаче глѭ вамъ  отъ селѣ оузьріте сна члчѣ  сѣдѧшта о деснѫѭ сілъі  і грѧдѫшть на облацѣхъ нбснъііхъ
тогда архіереі растръза різъі своѧ глѧ  ѣко власвіміѭ рече  чьто еште трѣбоуете сьвѣдѣтель  се ннѣ слъішасте власвіміѭ его
чьто сѧ вамъ мьнітъ  оні же отъвѣштавъше рѣшѧ  повіненъ естъ сьмръті
тогда запльвашѧ емоу ліце і пакості емоу дѣахѫ  овіі за ланітѫ оударішѧ
глште  прорьці намъ хе кто естъ оудареі тѧ
петръ же вънѣ сѣдѣаше на дворѣ  і прістѫпі кь немоу едіна рабъіні глѭшті  і тъі бѣ съ ісомъ галілеіскъіімъ
онъ же отвръже сѧ прѣдъ вьсѣмі глѧ  не вѣмь чьто глеші
і ішедъшоу емоу въ врата  оузьрѣ і дроугаѣ  і гла імъ  тоу і сь бѣ съ ісомъ назареомъ
і пакъі отвръже сѧ съ клѧтвоѭ  ѣко не знаѭ члка
не по мнозѣ же  прістѫпьше стоѧштіі рѣшѧ петрові въ істінѫ  і тъі от ніхъ есі  і бо і бесѣда твоѣ ѣвѣ тѧ творітъ
тогда начѧтъ ротіті сѧ і клѧті  ѣко не знаѭ члка  і абіе коуръ възгласі
і помѧнѫ петръ глъ ісвъ  іже рече емоу  ѣко прѣжде даже коуръ не възгласітъ  трі кратъі отвръжеші сѧ мене  і ішедъ вонъ плака сѧ горько  коц

оутроу же бъівъшоу  съвѣтъ сътворішѧ вьсі архіереі і старці людьстіі на іса  ѣко оубіті і
і съвѧзавъше і вѣсѧ  і прѣдашѧ і понтъскоумоу пілатоу  ігемоноу
тогда відѣвъ іюда прѣдавъіі его  ѣко осѫдішѧ і  раскаѣвъ сѧ  възвраті гті сьребрънікь  архіереомъ і старцемъ
глѧ  сьгрѣшіхъ прѣдавъ кръвь неповіннѫ  оні же рѣшѧ чьто естъ намь  тъі оузьріші
і повръгь сьребро въ цркві отіде  і ошедъ оудаві сѧ
архіереі же пріемъше сьребро рѣшѧ  не достоітъ въложіті его въ корвонѫ  понеже цѣна кръве естъ
сьвѣтъ же сътворьше  коупішѧ ім  село скѫдельніче  въ погрѣбаніе странънъіімъ
тѣмьже нарече сѧ село то  село кръве і до сего дьне
тогда сьбъіс сѧ реченое іереміемъ прркмъ глштемъ  і пріѧсѧ г сьребрънік  цѣнѫ цѣненааго  егоже цѣнішѧ отъ сновъ ізлвь
і дашѧ ѭ на селѣ скѫдельнічі  ѣкоже ськаза мьнѣ гь
ісъ же ста прѣдь ігемономъ  і въпросі і ігемонъ глѧ  тъі лі есі црь іюдеіскъ  ісъ же рече емоу  тъі глеші
і егда на нь глаахѫ  архіереі і старці  нічесоже не отъвѣштавааше
тогда гла емоу пілатъ  не слъішіші лі  коліко сіі на тѧ сьвѣдѣтельствоуѭтъ
і не ъотъвѣшта емоу ні кь едіномоу глоу  ѣко дівіті сѧ ігемоноу зѣло
на всѣкь же день велікь  объічаі бѣ ігемоноу  отъпоуштаті едіного сьвѧзьнѣ народоу  егоже хотѣахѫ
імѣаше же тогда сьвѧзьнѣ нарочіта  наріцаемааго вараавѫ
і сьбьраномь же сѫштемъ ім  рече імъ пілатъ  кого хоштете от обою  да отпоуштѫ вам  вараавѫ лі ілі іса  наріцаемааго ха
вѣдѣаше бо ѣко завісті раді прѣдашѧ і
сѣдѧштоу же емоу на сѫдішті  посъла кь немоу жена своѣ глѭшті  нічьтоже тебѣ  і праведьнікоу томоу  мьного бо пострадахъ дьнесь въ сьнѣ его раді
архіереі же і старці  наоучішѧ народъі  да іспросѧтъ вараавѫ  іса же погоубѧтъ
отъвѣштавь же ігемонъ рече імъ  кого хоштете от обою і отъпоуштѫ вамъ  оні же рѣшѧ вараавѫ
гла імъ пілатъ  чьто же сътворѭ іса  наріцаемааго ха  глашѧ вьсі да распѧтъ бѫдетъ
ігемонъ же рече імъ  чьто оубо зьло сътворі  оні же ізліха въпіѣахѫ глште  да распѧтъ бѫдетъ
відѣвъ же пілатъ  ѣко нічьтоже оуспѣетъ  нъ паче млъва бъіваетъ  пріемъ водѫ оумъі рѫцѣ прѣдъ народомъ глѧ  не повіненъ есмъ отъ кръве сего праведънааго  въі оузьріте
отъвѣштавъше вьсі  іюдеі рѣшѧ  кръвь его на насъ і на чѧдѣхъ нашіх
тогда отпоусті імъ вараавѫ  іса же бівъ прѣдастъ імъ  да і распьнѫтъ
тогда воіні ігемонові  прѣімъше іса въ сѫдішті  събьрашѧ на нь въсѭ спірѫ
і съвлъкьше і  хламідоѭ очръвленоѭ одѣшѧ і
і сьплетъше вѣнець отъ тръніѣ възложішѧ на главѫ емоу  і тръсть въ десніцѫ емоу  і поклонъше сѧ  на колѣноу прѣд німъ  рѫгаахѫ сѧ емоу глште  радоуі сѧ црю іюдеіскъ
і плюнѫвъше на нь  пріѧсѧ тръсть  і біѣахѫ і по главѣ
і егда порѫгашѧ сѧ емоу  съвлѣкошѧ съ него хламідѫ  і облѣшѧ і въ різъі своѧ  і вѣсѧ і на распѧтіе
ісходѧште же  обрѣтѫ члка  коурінѣіска  іменемъ сімона  семоу задѣшѧ да понесетъ крстъ его   коц
і прішедъше на мѣсто  наріцаемое голгоѳа  еже естъ съказаемо  краніево мѣсто
да емоу піті оцетъ съ злъчіѭ размѣшенъ  і въкоушь не хотѣаше піті
распеньше же і  раздѣлішѧ різъі его і метаахѫ жрѣбіѧ
і сѣдъше стрѣжаахѫ і тоу
і възложішѧ връхоу главъі его  вінѫ его напісанѫ  сь естъ ісъ цръ іюдеіскь
тогда распѧсѧ сь німь дъва разбоініка  едіного о деснѫѭ  і едіного о шоуѭ
мімо ходѧштіі же  хоулѣахѫ і покъіваѭште главамі своімі
і глште  оува  разарѣѧі црковь і трьмі деньмі сьзідаѧ ѭ  спсі сѧ аште снъ есі бжіі  сълѣзі съ крста
такожде і архіереі рѫгаѭште сѧ сь кьніжьнікъі і старці і фарісеі глахѫ
інъі спсе а себе лі не можетъ спсті  аште црь ізлвъ естъ  да сълѣзетъ нъінѣ съ крста  і вѣрѫ імемь емоу
оупьва на ба  да ізбавітъ і ннѣ  аште хоштетъ емоу  рече бо ѣко снъ бжіі есмъ
отъ шестъіѧ же годінъі  тъма бъістъ по всеі земі до девѧтъіѧ годінъі
прі девѧтѣі же годінѣ  вьзьпі ісъ гласмъ веліемь глѧ  еллі еллі  лема завахтаніі  еже естъ  бе моі бже моі  въскѫѭ мѧ есі оставілъ
етеріі же отъ стоѧштііхъ тоу  слъішавьше глаахѫ  ѣко іліѭ глашаетъ
і абіе текь едінъ ъотъ ніхъ  пріемъ гѫбѫ  ісплънь же оцьта  і възнезь на трьсть  напаѣше і
а прочіі глаахѫ  остані да відімъ аште прідетъ іліѣ сьпастъ его  інъ же пріемъ копіе  прободе емоу ребра  і ізіде вода і кръвъ
ісъ же възьпівъ гласомъ веліемъ іспоусті дхъ
і се катапетазма црковьнаа раздъра сѧ съ въішьнѣаго краѣ  до ніжьнѣаго на двое  і землѣ потрѧсе сѧ  і каменіе распадааше сѧ
і гробі отврѣсѧ сѧ  і многаа тѣлеса почівъшііхъ стъіхъ въсташѧ
і ішедъше із гробь по въ по въскръсені его  вънідѫ въ стъі градъ  і ѣвішѧ сѧ многомъ
сьтьнікь же і іже бѣахѫ сь німь  стрѣгѫште іса  відѣвъше трѫсь і бъівъшаа  оубоѣшѧ сѧ зѣло глѭште  въістінѫ снъ бжіі бѣ сь
бѣахѫ же тоу женъі многъі  із далече зьрѧштѧ ѧже ідѫ по ісѣ  отъ галілеѧ  слоужѧштѧ емоу
въ ніхъ же бѣ маріа магдалъіні  і маріѣ іѣковлѣ  іосіі  мті сноу зеведеовоу
поздѣ ѣе бъівъшоу  пріде члкъ богатъ  отъ арімаѳеѧ іменемъ іосіфъ  іже і тъ оучі сѧ оу іса
сь прістѫпль кь пілатоу  просі тѣла ісва тогда пілат повелѣ въдаті тѣло ісво
і пріемъ тѣло іосіфъ  обітъ е плаштѣніцеѭ чістоѭ
і положі е въ новѣмъ своемъ гробѣ  іже ісѣче въ камені  і възваль камень веліі на двьрі гроба  і отіде
бѣ же тоу маріѣ магдалъіні  і дроугаѣ маріѣ сѣдѧшті прѣмо гробоу
въ оутрѣіже естъ по параскевгіі  събърашѧ сѧ архіереі къ пілатоу
глште  гі помѧнѫхом  ѣко льстець онъ рече  еште жівъ съі  по трехъ дънехъ въстанѫ
повелі оубо оутвръдіті гробъ до третіѣаго дьне  еда како прішедъше оученіці его  оукрадѫтъ і  і рекѫтъ людемъ  въста отъ мрътвъііх  і бѫдетъ послѣдьнѣа лесть  горші пръвъіѧ
рече же імъ пілатъ  імате коустодіѭ  ідѣте оутвръдіте ѣкоже вѣсте
оні же шедъше оутвръдішѧ гробъ  запечѣтьлѣвъше камень  съ коустодіеѭ

въ вечеръ сѫботънъі  світаѭшті въ пръвѫѭ сѫботъ  пріде маріѣ магдалъіні і дроугаѣ маріѣ  відѣтъ гроба
і се трѫсъ бъістъ велеі  англъ бо гнъ сьшедъ съ нбсе  прістѫпль отъвалі камень отъ двьріі гроба  і сѣдѣаше на немь
бѣ же зракь его ѣко млъніі  і одѣаніе его бѣло ѣко снѣгь
отъ страха же его трѧсьсѫ сѧ стрѣгѫштіі  і бъішѧ акъі мрътві
отвѣштавъ же англъ рече женама  не боіта сѧ въі  вѣдѣ бо ѣко іса распѧтааго іштета
нѣстъ сьде  въста бо ѣкоже рече  прідѣта і відіта мѣсто  ідеже лежа гь
і скоро шедъші  рьцѣта оученікомъ его  ѣко въста отъ мрътвъііхъ  і се варѣетъ въі въ галілеі  тоу і оузьріте  се рѣхъ вама
і ішедъші ѧдро отъ гроба  съ страхомъ і радостіѭ веліеѭ тѣсте  възвѣстітъ оученікомъ его
і се ісъ сьрѣте ѣ глѧ радоуіта сѧ  онѣ же прістѫпьші ѧсте сѧ за нозѣ его  і поклоністе сѧ емоу
тогда гла іма ісъ  не боіта сѧ  ідѣта і възвѣстіта братіі моеі  да ідѫт въ галілеѭ  і тоу мѧ відѧдѧтъ
ідѫштема же іма  се етері от коустодіѧ прішедъше въ градъ  вьзвѣстішѧ архіереомъ въсѣ бъівъшаа
і събьрашѧ сѧ  старці  сьвѣтъ же сътворьше  съребро много дашѧ воіномъ
глште  рьцѣте ѣко оученіці его ноштіѭ прішедъше  оукрадошѧ і намъ сьпѧштемъ
і аште се оуслъішано бѫдетъ оу ігемона  мъі оутолімъ і  і въі бес печалнъі сътворім
оні же пріемъше сребро  сътворішѧ ѣкоже наоучені бъішѧ  і промьче сѧ слово се въ іюдеіхъ  і до сего дьне
едінъі же на десѧте оученікъ  ідѫ въ галілеѭ  въ горѫ  ѣможе повелѣ імъ ісъ
і відѣвідѣвъше і  поклонішѧ сѧ емоу  ові же оусѫмнѣшѧ сѧ
і прістѫплъ ісъ  рече імъ глѧ  дана мі ест вьсѣка власть на нбсі і на земі
шедъше оубо наоучіте въсѧ ѧзкъі  крстѧште ѧ  въ імѧ оца і сна і стаааго дха
оучѧште ѧ блюсті  вьсѣ еліко заповѣдахъ вам і се азь сь вамі есмь въ сѧ дьні до съконьчаніѣ вака амін

зачѧло евгліѣ ісхва сна бжіѣ
ѣкоже естъ пісано  въ пррцѣхъ  се азъ посълѭ англъ моі прѣдъ ліцемъ твоімъ і оуготовітъ пѫть твоі
глас въпіѭштааго въ поустъіні  оуготоваіте пѫть гнъ  правъі творіте стьзѧ его
бъіс іоанъ крстѧ въ поустъіні  проповѣдаѧ кршттеніе въ оставленініе грѣховъ
ісхождааше же кь немоу  всѣ іюдеіска страна іерсмлѣне  і крштаахѫ сѧ всі от него  въ ерданстѣі рѣцѣ  ісповѣдаѭште грѣхъі своѧ
бѣ же іоанъ  власъі вельбѫжді  і поѣсъ оусніѣнъ імъі  о чрѣслѣхъ своіхъ  і ѣдъі акріді і медъ дівіі
і проповѣдааше глѧ  грѧдетъ крѣплеі мене емоуже нѣсмъ достоінъ  поклон сѧ раздрѣшіті ремене сапогоу его
азь оубо крсііхъ въ водоѭ  а тъ крстітъ въі дхмъ стъіімъ
ізіде ісъ въ поусто мѣсто  і тоу млтвѫ дѣаше
і гьнашѧ і  сімонъ і іже сь німь бѣахѫ
і обрѣтъше і глашѧ емоу  ѣко въсі іскѫтъ тебе
і гла ім  ідѣмъ въ бліжьнѧѧ въсі і градъі  да і тоу проповѣдѣ  на се бо прід
і бѣ проповѣдаѧ на сьньміштііхъ іхъ  вь въсеі галілеі  і бѣсъі ізгонѧ
і пріде кь немоу прокаженъ  молѧ і і на колѣноу падаѧ  і глѧ емоу  ѣко аште хоштеші гі  можеші мѧ ічістіті
ісъ же млсрдовавъ  простеръ рѫкѫ коснѫ і  і гла емоу хоштѫ ічісті сѧ
і рекьшоу емоу  абіе отіде проказа отъ него  і чістъ бъіс
і запрѣштъ емоу абіе і ізгьна і
і гла емоу блюді сѧ  нікомоуже нічесоже не рьці  нъ шедъ покажі сѧ іереові  і прінесі за очіштеніе твое  ѣкоже повелѣ мосіі  въ сьвѣдѣтельство імъ

въніде ісъ въ капернаоумъ  і слоухъ бъіс ѣко въ домоу естъ
абіе  събьрашѧ сѧ мнозі  ѣко кь томоу не въмѣштаті сѧ ні прі двьрехъ  і глааше імъ слово
і прідѫ кь немоу носѧште ослаблена жіламі  носімъ четъірьмі
і не могѫште прістѫпіті кь немоу  народомъ  откръішѧ покровъ ідеже бѣ  і прокопавъше съвѣсішѧ одръ  на немъже ослабленъі сьлежааше
і відѣвъ ісъ вѣрѫ іхъ  гла ослабленоумоу  чѧдо  отпоуштаѭтъ сѧ грѣсі твоі
бѣахѫ же етері от кьніжьнікь  сѣдѧште і помъішлѣѭште въ срдціхъ своіхъ
чьто сь тако глетъ власвіміѭ  кьто можетъ отпоуштаті грѣхъі  тъкьмо едінъ бъ
і абіе разоумѣ ісъ дхмъ своімъ  ѣко тако помъішлѣѭтъ въ себѣ  і рече імъ чьто сі помъішлѣете въ срдцііхъ вашіхъ
чьто естъ оудобьнѣе решті ослабленоумоу  отпоуштаѭтъ ті сѧ грѣсі  лі решті въстані і възьмі одръ твоі і ході
нъ да оувѣсте ѣко власть іматъ снъ члвчь  отпоуштаті на земі грѣхъі  і гла ослабленоумоу
тебѣ глѭ вьстані і възьмі одръ твоі
і ізіде абіе прѣдъ вьсѣмі  ѣко дівіті сѧ въсѣмъ  і славіті ба глѭштемъ  ѣко ніколіже сіце відѣхомъ
мімо грѧдъі ісъ  відѣ левгіѭ алфеова  сѣдѧшть на мъітьніці  і гла емоу  по мнѣ грѧді  і въставъ въ слѣдъ его іде
і бъіс възлежѧштоу емоу въ домоу его  і мнозі мъітарі і грѣшніці  възлежаахѫ съ ісмъ  і оученікъі его  бѣхѫ бо мнозі і по нем ідѫ
і кьніжьніці і фарісеі  відѣвъше і ѣдѫштъ съ мъітарі і грѣшьнікъі  глаахѫ оученікомъ его  чьто ѣко съ мъітарі і грѣшънікъі ѣстъ і піетъ
слъішавъ же ісъ гла імъ  ѣко не трѣбоуѭтъ съдравіі врача нъ болѧштіі  не прідъ прізъват праведънікъ  нъ грѣшьнікъі  на покааніе
хождааше ісъ въ сѫботъ  скозѣ сѣаніѣ  і начѧ оученіці его пѫть творіті  въстрьгаѭште класъі
і фарісеі глаахѫ емоу  віждь что творѧтъ въ сѫбот  егоже не достоітъ
і ть гла імъ   нѣсте лі ніколіже чълі  чьто сътворі ддъ  егда трѣбова  і възьалка  самъ і іже бѣахѫ сь німъ
како въніде въ дом бжіі  прі авіатарѣ архіереі  і хлѣбъі прѣдъложеніѣ сънѣстъ  іхъже не достоѣаше ѣсті  тькьмо іереомъ едінѣм  і дастъ і сѫштіімъ сь німъ
і глааше імъ  сѫбота члка радьма бъіс  а не члкъ сѫботъі раді
тѣмъже гь естъ снъ члчь сѫботѣ

і въніде пакъі  въ сьньміште  і бѣ тоу члкъ соухѫ рѫкѫ імъі
і назіраахѫ і  аште въ сѫботѫ іцѣлітъі  да на нь възглѭ
і гла члкоу імѫштоумоу соухѫ рѫкѫ  стані по срѣдѣ
і гла імъ  достоітъ лі въ сѫботѫ  добро сътворіті лі зьло сътворіті  дшѫ спсті  лі погоубіті  оні же млъчаахѫ
і възьрѣвъ на нѧ гнѣвомъ  скръбѧ о окамененіі срдць іх  гла члкоу  прострі рѫкѫ твоѭ   і прострѣтъ  і оутвръді сѧ рѫка его  съдрава  ѣко і дроугаѣ

послѣдовааше ісві народъ мъногь  і оугнѣтаахѫ і
і се жена етера  сѫшті въ точеніі кръве лѣтъ б і
і много пострадавъші отъ многь врачеі  і іздаѣвъші въсе свое  і ні едіноѧ пользѧ обрѣтъші  нъ паче въ горее въпадъші
слъішавъші о ісѣ  прішедъші въ народѣ  сь заді прікоснѫ сѧ різѣ его
глааше бо ѣко аште прікоснѫ сѧ понѣ різѣ его спсена бѫдѫ
і абіе ісѧкнѫ  істочьнікъ кръве еѧ  і разоумѣ тѣломъ  ѣко цѣла естъ от ранъі
і абіе ісъ оштоуті въ себѣ сілѫ ішедъшѫ от него  і обрашть сѧ въ народѣ  глааше  кто прікоснѫ сѧ різахъ моіхъ
і глаахѫ емоу оученіці его  відіші народъ оугнѣтаѭштъ тѧ  і глеші кто прікоснѫ сѧ мнѣ
і оглѧдааше сѧ відѣті сътворьшѫѭ се
жена же оубоѣвъші сѧ  і трепештѫшті  вѣдѫшті еже бъіс еі  пріде і пріпаде кь немоу  і рече емоу вьсѭ істінѫ
онъ же рече еі  дьшті вѣра твоѣ спсе тѧ  іді в мір

слъішавъ іродъ цръ  слоухъ хвъ  ѣвѣ бо бъіс імѧ его  глааше ѣко іоанъ въста отъ мрътвъііхъ  і сего раді сілъі дѣѭтъ сѧ о немъ
іні же глаахѫ ѣко іліѣ естъ  іні же глаахѫ ѣко прркъ естъ  ѣко едінъ отъ прркъ естъ
слъішавъ же іродъ рече  ѣко егоже оусѣкнѫхъ іоана  сь естъ  тъ въста отъ мрътвъііхъ
тъ бо іродъ посълавъ ѧтъ іоана  і съвѧза і въ темьніці  іродіадъі раді  женъі філіпа брата своего  ѣко ожені сѧ еѭ
глаше бо іоанъ іродоу  ѣко не достоітъ тебѣ імѣті  женъі брата своего
іродіа же гнѣвааше сѧ на нъ  і хотѣаше оубіті і  і не можааше
іродъ бо боѣаше сѧ іоана  вѣдъі мѫжа праведъна і ста  і хранѣаше і  і послоушавъ его много творѣаше  і въ сластъ послоушааше его
і пріключьшоу сѧ  дьні потрѣбьноу  егда іродъ рождъствоу своемоу  вечерѭ творѣаше  кьнѧзем своімъ і тъісѫштънікомъ  і старѣішінамъ галілеіскъіімъ
і въшедьші дьштері еѧ іродіадѣ плѧсавъші  і оугождьші іродоу  і възлежѧштіімъ сь німъ  рече црь дѣвіці  просі оу мене емоуже хоштесі і дамъ ті
і клѧтъ сѧ еі  ѣко егоже просіші дамъ ті  до полъ црьства моего
она же шедъші рече мтрі своеі  чесо прошѫ  она же рече главъі іоана крстлѣ
і въшедъші съ тъштаніемъ кь цроу  просі глшті  хоштѫ да мі дасі сеіці на блюдѣ главѫ іоана крстлѣ
і пріскръбенъ бъівъ цръ за клѧтвѫ  і възлежѧштіі съ німъ  не въсхотѣ отърешті сѧ еі
і абіе посълавъ цръ спекоулатора  повелѣ прінесті главѫ его  онъ же шедъ оусѣкнѫ і въ темьніці
і прінесе главѫ его на блюдѣ  і дастъ ѭ дѣвіці  і дѣвіца дастъ мтрі своеі
і слъішавъше оученіці его  прідѫ і възѧшѧ тѣло его  і положішѧ і въ гробѣ
і събърашѧ сѧ аплі къ ісоу  і възвѣстішѧ вьсѣ  еліко сътворішѧ  і еліко наоучішѧ

ішед ісъ  от прѣдѣлъ тоурескъ і сідонескъ  пріде на море галілеіско  междоу прѣдѣлъі декапольскъі
і прівѣсѧ кь немоу  глоуха і нѣма  і молѣахѫ і да възложітъ на нь рѫкѫ
і поемъ і  едіного от народа  въдѣ пръстъі своѧ въ оуші его  і плінѫвъ коснѫ въ ѧзъікъ его
і възьрѣвъ на нбо въздъхнѫ  і гла еффата  еже естъ  развръзі сѧ
і абіе развръзосте сѧ слоуха его  і раздрѣші сѧ ѫза ѧзка его  і глааше  чісто
і запрѣті імъ  да нікомоуже не повѣдѧтъ  елікоже ім запрѣті  оні паче ізліха проповѣдаахѫ
і прѣізліха  дівлѣахѫ сѧ глште  добрѣ вьсе творітъ  і глоухъіѧ сътворі слъішаті  і нѣмъіѧ глаті

ізіде ісъ  і оученіці его  въ странѫ кесаріѧ філіповъі  і на пѫті въпрашааше оученікъі своѧ глѧ  кого мѧ глѭтъ члці бъіті
оні же отъвѣшташѧ  ові іоана крстлѣ  іні же іліѭ  а дроузіі едіного отъ пррок
і тъ гла імъ  въі же кого мѧ глете бъіті  отъвѣштавъ же петръ гла емоу  тъі есі хъ
і запрѣті імъ да нікомоуже не глѭтъ о немъ
і начѧтъ оучіті ѧ  ѣко подобаетъ сноу члчоу  много пострадаті  і іскоушеноу бъіті  отъ старець і архіереі і кьніжьнікь  і оубіеноу бъіті   і по трехъ дънехъ въскръснѫті
іже хоштет по мнѣ іті  да отъвръжетъ сѧ себе  і възьметъ крстъ своі і по мьнѣ грѧдет
іже бо аште хоштетъ спсті дшѫ своѭ погоубітъ ѭ  а іже погоубітъ дшѫ своѭ  мене раді і евгліа  спсетъ ѭ
каѣ польза члкоу пріобрѣсті въсего міра  і отъштетіті дшѫ своѭ
чьто бо дастъ члкь  ізмѣнѫ на дші своеі
іже бо постъідітъ сѧ мене  і моіхъ словесъ  въ родѣ семъ прѣлюбодѣімъ і грѣшънѣамъ  і снъ члчь постъідітъ сѧ его  егда прідетъ въ славѣ оца своего  съ англъі стъіімі

і глааше ім  амін глѭ вамъ  сѫтъ етеріі от сьде стоѧштііх  іже не імѫтъ въкоусіті съмръті  доідеже оузьрѧтъ  црествіе бжіе  прішедъшее въ сілѣ
оучітелю  прівѣсь сна моего кь тебѣ  імѫшта дхъ нѣмъ
іже ідеже аште коліжьдо іметъі  пѣнъі тѣштітъ  і скрьжьштетъ зѫбъі своімі і оцѣпѣнѣваетъ  і рѣхъ оученіком твоімъ да іжденѫтъі  і не възмогѫ
онъ же отъвѣштавъ гла  о роде невѣренъ до колѣ въ вась бѫдѫ  до колѣ въі тръплѭ  прінесѣте і кь мнѣ
і прінѣсѧ і кь немоу  і відѣвъ і дхъ абіе сътрѧсе і  і падъ на земі валѣаше сѧ пѣнъі тѣштѧ
і въпросі оца его  коліко лѣтъ естъ  от неліже се бъіс емоу  онъ же реч  ізь отрочінъі
і множіцеѭ въ огнъ въвръже і  і въ водѫ  да і бі погоубілъ  нъ аште чьто можеші помозі намъ млсрдовавъ о насъ
ісъ же рече емоу  еже аште можеші вѣроваті  вьсѣ възможьна вѣроуѭштоуоумоу
і абіе възьпівъ оць отрочішта  съ слъзамі глааше  вѣроуѭ гі помозі моемоу невѣрію
відѣвъ же ісъ  ѣко съріштетъ сѧ народъ  запрѣті дхоу нечістоумоу і гла емоу  нѣмъі і глоухъі дше  азь ті велѭ ізіті із него  і к томоу не въніті въ нь
і възьпівъ  і много прѫжавь сѧ ізіде  і бъіс ѣко мрътвъ  ѣко і многомъ глаті ѣко оумьрѣтъ
ісъ же  імъ і за рѫкѫ его  вьздвіже і  і въста
і въшедъшоу емоу въ домъ  оученіці его въпрашаахѫ і едіного  како мъі не възмогомъ ізгьнаті его
і рече імъ   тъ родъ не можетъ нічімъже ізіті  тькмо млтвоѭ і постомъ
і от тѫдоу ішедъше  ідѣахѫ скозѣ галілеѭ  і хотѣаше да ніктоже не оувѣстъ
оучааше бо оученікъі своѧ і глааше імъ  ѣко снъ члчь прѣданъ бѫдетъ въ рѫцѣ члкмъ  і оубіѭтъ і  і оубіенъ бъівъ  въ третіі день въскрснетъ
пріде ісъ і оученіці его въ капернаоумь  і въ домоу бъівъ  въпрашааше оученікъі своѧ  что на пѫті въ себѣ помъішлѣасте
оні же млъчаахѫ  дроугь кь дроугоу  бѣахѫ бо  сьтѧзаѭште сѧ на пѫті кто естъ болеі
і сѣдъ прігласі оба на десѧте  і рече імъ  аште кьто хоштетъ старѣі бъіті  да бѫдетъ вьсѣхъ мьнеі  і всѣмъ слоуга
і пріемъ отрочѧ поставі е по срѣдѣ іхъ  і объемъ е рече імъ
іже аште едіно таковъііхъ  отрочѧтъ пріемлетъ въ імѧ мое  мѧ пріемлетъ  а  іже мѧ пріемлетъ  не мене  пріемлетъ нъ посьлавъшааго мѧ
отъвѣшта емоу іоанъ глѧ оучітелю відѣхомъ етера  іменемъ твоімъ ізгонѧшта бѣсъі  іже не ходітъ по нась  і взбраніхомъ емоу
ісъ же рече  не браніте емоу  ніктоже бо естъ іже сътворітъ сілѫ о імені моемъ  і възможетъ вь скорѣ зьлословіті мѧ
іже бо нѣстъ на въі по васъ естъ
іже бо аште напоітъ въі чашѫ водъі въ імѧ ѣко хві есте  амінъ глѭ вамъ  не погоубітъ мьздъі своеѧ

поем ісъ оба на десѧте оученіка своѣ  начѧтъ імъ гла еже хотѣаше бъіті емоу
ѣко се въсходімъ въ іерлмъ  і снъ члчскъі прѣданъ бѫдетъ  архіереомъ і кьніжьнікомъ  і осѫдѧтъ і на съмрътъ  і прѣдадѧтъ і ѧзкомъ
і порѫгаѭтъ сѧ емоу  і оутепѫтъ і  і оплюѭтъ і  і оубіѭтъ і  і треті денъ въскръснетъ
і прѣдъ німъ ідете  іѣковъ іоанъ  сна зеведеова  глѭште емоу  оучітелю хоштевѣ  да егоже просівѣ ті  да сьтворіші нама
ісъ же рече іма  чьто хоштета да сътворѭ вама
она же рѣсте емоу  даждъ нама  да едінъ о деснѫѭ тебе і едінъ о шоуѭ тебе  сѧдевѣ въ славѣ твоеі
ісъ же рече іма  не вѣста сѧ чесо просѧшта  можета лі піті чашѫ ѭже аз піѭ  лі крштеніемъ  імъже азь крштаѭ крсті сѧ
она же рѣсте можевѣ  ісь же рече іма  чашѫ оубо ѭже азь піѭ іспіета  і крштеніемъ імъже азь крштаѭ крстіта сѧ
а еже сѣсті о деснѫѭ мене і о шоуѭ  нѣсть мьнѣ даті  нъ імъже оуготовано естъ
слъішавъше же десѧть  начѧшѧ негодоваті  о іѣковѣ і іоанѣ
ісъ же прізьвавь ѧ гла імъ  вѣсте  ѣко мьнѧштеі сѧ власті ѧзкъі  оустоѧтъ імъ  і веліці іхъ обладаѭтъ імі
не такожде естъ въ васъ  нъ іже аште хоштетъ вѧштеі бъіті въ вась  да бѫдетъ въсѣмъ слоуга
а іже аште хоштетъ бъіті въ васъ старѣі  да бѫдет всѣмъ рабь
ібо снъ члчскъі  не пріде да послоужѧтъ емоу  нъ да послоужітъ  і даті дшѫ своѭ ізбавленіе за многъі

кьніжьнікь етеръ  прістѫпль кь ісоу въпросі і  каѣ естъ заповѣдь пръвѣіші вьсѣхъ
ісъ же отъвѣшта емоу  ѣко пръвѣіші вьсѣхъ заповѣдіі  слъіші ізлю  гь бъ нашъ  гь едінъ тъ естъ
і възлюбіші га ба своего  вьсѣмъ срдцемъ своімъ  і вьсеѭ дшеѭ своеѭ  сіі пръвѣішіі вьсѣхъ заповѣдіі
вътораѣ подобьна еі  вьзлюбіші іскрънѣаго своего ѣко і самъ сѧ  больші сею іна заповѣдъ нѣстъ
і рече емоу кьніжьнікъ  добрѣ оучітелю въ істінѫ глеші  ѣко едінъ естъ  і нѣстъ іного развѣ того
і еже любіті і  всѣмъ срдцемъ  і вьсѣмъ разоумомъ  і въсеѭ дшеѭ і всеѭ крѣпостіѭ  і еже любіті іскрьнѣаго  акъі себе  боле естъ въсесъжагаемъііх жрьтвъ
ісъ же відѣвъ і  ѣко съмъіслъно отъвѣшта  рече емоу  не далече есі отъ црствіа бжіѣ  і ніктоже не съмѣаше его к томоу вьпросіті
і отъвѣштавъ ісъ  оучѧ глааше въ цркві  како глѭтъ кьніжьніці  ѣко хъ снъ ддвъ естъ
тъ бо рече дхмъ стъімъ  рече гь гю моемоу  сѣді о деснѫѭ мене  дондеже положѫ врагъі твоѧ  подьножіе ногама твоіма
самъ оубо ддъ  наріцаетъі га  отъ кѫдоу снъ емоу естъ  і многъ народъ  слоушааше его въ сласть

воіні імъше іса  вѣсѧ і на дворъ кь каіафѣ  еже естъ преторь  і прізъіваѭтъ всѫ спірѫ
і облѣшѧ і въ прѣпрѫдь  і възложішѧ на нь съплетъше тръновъ вѣнець
і начѧшѧ цѣлъіваті і  радоуі сѧ црю іюдеіскъ
і біѣахѫ і по главѣ тръстіѭ  і плюѣхѫ на нь  і прѣгъібаѭште колѣна  покланѣахѫ сѧ емоу
і егда порѫгашѧ сѧ сѧ емоу  съвлѣшѧ сь него прѣпрѫдь  і облѣшѧ і въ різъі своѧ  і ізвѣсѧ і да распьнѫтъ і
і задѣшѧ мімогрѧдѫштоу етероу сімоноу коурінѣніноу  грѧдѫштоу  съ села  оцоу александровоу  і роуфовоу  да възьметъ крстъ его
і прівѣсѧ і на мѣсто голгоѳа  еже естъ ськазаемо краніево мѣсто
і даѣахѫ емоу піті  озмьрено віно  онь же не пріѧтъ
і распеньше і  раздѣлішѧ різъі его  метаѭште жрѣбіѧ о нѧ  кто чьто възьмет
бѣ же годіна третіѣа  і распѧсѧ і
і бѣ напісаніе вінъі  его напісано   ісъ црь іюдеіскъ
і сь німъ распѧсѧ  дьва разбоініка  едіного о деснѫѭ а дроугаго о шоуѭ его
і събъістъ сѧ пісаное  еже глетъ  і съ безаконьнікома прічьтен бъістъ
і мімо ходѧштіі  хоулѣахѫ і покъіваѭште главамі своімі  і глште оува  разарѣѧі црквъ  і трьмі деньмі съзідаѧ ѭ
спсі сѧ самъ і сьніді съ крста
такожде і архіереі  рѫгаѭште сѧ  дроугь кь дроугоу съ кьніжьнікъі і глаахѫ  інъі спсе  а себе лі не можетъ спасті
хь црь ілевъ  да сьнідетъ нъінѣ съ крста  да відімъ і вѣрѫ імемъ емоу
прішедъ іосіфъ іже от арімаѳеѧ  благообразенъ сьвѣтьнік  ѣко і тъ бѣ ѧ црствіа бжіа  і дръзнѫвъ въніде къ пілатоу  і просі тѣла ісва
пілатъ же діві сѧ  аште оуже оумьрѣтъ  і прізьвавъ сьтьніка въпросі і аште оуже мьрѣтъ
і оувѣдѣвъ от сьтьніка  дастъ тѣло іосіфові
і копль плаштѣніцѫ  і сънемъ е обітъ въ плаштаніцѫ  і въложі е въ гробъ іже бѣ ісѣченъ въ камене  і прівалі камень на двьрі гроба
маріа же магдалъіні і маріа іосіфова  зьрѣаста кьде і полагаахѫ  зач

і мінѫвъші сѫботѣ  маріа магдалъіні і маріа іаковлѣ і саломі  коупішѧ ароматъі  да прішедъшѧ помажѧтъ іса
зѣло за оутра въ едінѫ сѫбот  прідѫ на гробъ въсіѣвъшоу сльньцоу
і глаахѫ кь себѣ  кто отвалітъ намъ камень от двьріі гроба
і възьрѣвъшѧ відѣшѧ ѣко отвален бѣ каменъ  бѣ бо велеі зѣло
і вълѣзьшѧ въ гробъ  відѣшѧ юношѫ сѣдѧшта о деснѫѭ  одѣна въ одеждѫ бѣлѫ і оусѫ сѧ
і рече імъ не оужасаіте сѧ  іса іштете назарѣніна распѧтааго  въста нѣсть сьде  се мѣсто ідеже бѣ положенъ
нъ ідѣте і рьцѣте оученікомъ его і петрові  ѣко варѣетъ въі въ галілеі  тоу і відіте ѣкоже рече вамъ
і ішедъшѧ бѣжашѧ  от гроба  імѣаше же ѧ трепетъ і оужасъ  і нікомоуже нічесоже не рѣшѧ  боѣахѫ бо сѧ
въскресь ісъ за оутра въ пръвѫѭ сѫботъ  ѣві сѧ прѣжде маріі магдалъіні  із неѧже ізгьна седмъ бѣсь
она же шедъші възвѣсті бъівъшіімъ сь німъ  плачѫштем сѧ імъ і ръідаѭштемъ
оні же слъішавъше ѣко жівъ естъ  і відѣнъ бъістъ от неѧ не ѧсѧ вѣръі
по хъ же дьвѣма от ніхъ грѧдѫштема  ѣвісі сѧ інѣмъ образомъ  ідѫштема на село
і та шедъша възвѣстіста прочіімъ  ні тѣма же вѣръі ѧсѧ
послѣдъ же възлежѧштемъ імъ  едіномоу на десѧте ѣві сѧ  і поносі невѣрію іхъ і жестосръдію  ѣко відѣвъшіімъ і  въставша отъ мрътвъііхъ не ѧсѧ вѣръі
і рече імъ  шедъше въ весь міръ  проповѣдіте евгліе всеі тварі
і іже вѣрѫ іметъ і крстіт сѧ  спсенъ бѫдетъ  а іже не іметъ вѣръі  то осѫжденъ бѫдетъ
знаменіѣ же вѣровавъшіімъ сі послѣдьствоуѭтъ  іменемъ моімъ бѣсъі іжденѫтъ  ѧзкъі възглѭтъ новъі
і въ рѫкахъ зміѧ възьмѫтъ  аште і съмрътно что іспіѭтъ  нічесоже іхъ не врѣдітъ  на недѫжьнъіѧ рѫкъі възложѧтъ і съдраві бѫдѫтъ
гь же ісъ  по гланію его кь німъ  възнесе сѧ на нбо  і сѣде о деснѫѭ ба
оні же шедъше проповѣдашѧ въсѫдоу  гю поспѣшьствоуѭштоу і слово оутвръждаѭштоу  послѣдьствоуѭштіімъ  знаменіем амінъ

понеже оубо мнозі нашѧ чініті повѣсть  о ізвѣстьнъііхъ въ нас  вештехъ
ѣкоже прѣдашѧ намъ  бъівъшеі іспръва  самовідьці і слоугъі словесі
ізволі сѧ і мънѣ хоуждъшоу  по въсѣхъ въ істінѫ  по рѧдоу пісаті тебѣ  славьнъі о теофіле
да разоумѣеші о ніхъже наоучілъ есі словесехъ оутвръжденіе
бъіс въ дьні ірода црѣ іюдеіска  іереі етеръ іменемъ захаріа  от ефімеріѧ авіанѧ  і жена емоу от дъштерь аронь  імѧ еі елісаветь
бѣшете же оба праведъна прѣдъ бмъ  ходѧшта въ заповѣдехъ вьсѣхъ  і оправданііхъ гніхъ бес порока
і не бѣ іма чѧда  понеже бѣ елісавеѳь неплодъі  і оба заматорѣвъша въ дьнехъ своіхъ бѣста
бъіс же слоужѧштоу емо въ чіноу чрѣдъі своеѧ прѣдъ бмъ
по объічаю іереіскоумоу  ключі сѧ емоу покадіті  въшедъшоу же въ црквъ гнѭ
і все множьство людіі  бѣ млтвѫ дѣѧ вънѣ въ годъ тіміана
аві же сѧ емоу англъ гнь  стоѧ о деснѫѭ олтарѣ каділънааго
і сьмѧте сѧ захаріѣ відѣвъ  і страхъ нападе на нь
рече же кь немоу англъ гнь  не боі сѧ захаріе  зане оуслъіша на бъіс млтва твоѣ  і жена твоѣ елісавеѳь  родітъ снъ тебѣ  і наречеші імѧ емоу іоанъ
і бѫдетъ радость тебѣ веліѣ  і мнозі о родьствѣ его въздрадоуѭтъ сѧ
бѫдетъ бо велі прѣдъ бмъ  і віна і сікера не іматъ піті  і дхмъ стмъ  ісплънітъ сѧ  еште і чрѣва мтре своеѧ
многъі сновъ ізлвъ обратітъ къ гю боу іхъ
і тъ прѣдъідетъ  прѣдъ німъ дхмъ і сілоѭ і лііноѭ  обратіті срдца оцъ на чѧда  і протівънъіѧ въ мѫдрость праведънъііхъ  оуготоваті люді съвръшенъі
і рече захаріѣ къ англоу  по чесо моу разоумѣѭ се  азь бо есмъ старъ  і жена моѣ заматорѣвъші въ дьнехъ своіхъ
і отъвѣштавъ англъ рече емоу  азь есмъ гавріілъ прѣстоѧі прѣдъ бмъ  і посьланъ есмъ глаті кь тебѣ  і благовѣстіті тебѣ сіі
і се бѫдеші млъчѧ і не могъі проглаті  до негоже дьне бѫдѫтъ сіі  зане не вѣрова словесемъ моімъ  ѣже събѫдѫтъ сѧ въ врѣмѧ свое
і бѣшѧ людіе жідѫште захаріѧ  і чоуждаахѫ сѧ еже моуждааше въ цркві
і ішедъ же не можааше глаті кь німъ  і разоумѣшѧ ѣко відѣніе відѣ въ цркві  і тъ бѣ помаѧ імъ  і прѣбъівааше нѣмъ
і бъіс ѣко ісплънішѧ сѧ  деніе слоужбъі его  іде въ домъ своі
по сіхъ же дьнех  зачѧтъ елісавеѳь жена его  і таѣаше сѧ мѣць д  глшті
ѣко тако сътворі мнѣ гь  вь дьні въ нѧже прізьрѣ  от ѧті поношеніе мое въ члцѣх
въ шестъі же мѣць  посъланъ бъістъ архнглъ гавріілъ от ба  въ градъ галілеіскъ імѧ емоу назареѳ
кь дѣвѣ обрѫченѣ мѫжоу  емоуже імѧ іосіфъ  от домоу ддва  імѧ дѣвѣ  маріѣ
і въшедъ кь неі англъ реч   радоуі сѧ благодѣтънаѣ гь съ тобоѭ  блна тъі въ женахъ
она же відѣвъші і съмѧте сѧ  о словесі его  і помъішлѣаше  како  се бѫдетъ цѣлованіе
і рече англъ кь неі  не боі сѧ маріе  обрѣте бо благодѣт отъ ба
і се зачьнеші въ чрѣвѣ  і родіші снъ  і наречеші імѧ емоу ісъ
сь бѫдетъ веліі  і снъ въішьнѣаго наречетъ сѧ  і дастъ емоу гь бъ прѣстолъ дда оца его
і въцрітъ сѧ въ домоу іѣковлі въ вѣкъі  і црствоу его не бѫдетъ конца
рече же маріѣ къ англоу  како се бѫдетъ іде мѫжа не знаѭ
і отвѣштавъ англъ рече еі  дхъ стъі наідетъ на тѧ  і сіла въішънѣаго осѣнітъ тѧ  тѣмьже і еже родітъ сѧ  сто наречетъ сѧ снъ бжіі
і се елісавеѳь ѫжіка твоѣ  і та зачѧтъ сна въ старость своѭ  і се мѣць шестъі еі естъ  наріцаемѣі неплодьві
ѣко не ізнеможетъ отъ ба всѣкь глъ
рече же маріѣ  се раба гнѣ  бѫді мънѣ по глоу твоемоу  і отіде отъ неѧ англъ
въставъші маріѣ  іде въ подъгоріе съ тьштаніемъ  въ градъ іюдовъ
і въніде въ домъ захаріінъ  і цѣлова елісавеѳь
і бъіс ѣко оуслъіша елісавеѳь  цѣлованіе марііно  възігра сѧ младънець радоштамі въ ѫтробѣ еѧ  і ісплъні сѧ дхмъ стъімъ елісавеѳь
і възьпі і гласомъ веліемъ і рече  блвна тъі въ женахъ  і блвнъ плодъ чрѣва твоего
і отъ кѫдоу се мнѣ да прідетъ мті га моего кь мнѣ
се бо ѣко бъістъ глас цѣлованіѣ твоего въ оушію моею  възіграсѧ младънецъ радоштамі въ чрѣвѣ моемъ
і блажена ѣже вѣрѫ ѧтъ  ѣко бѫдетъ съвръшеніе гланъімъ еі отъ га
і рече маріѣ  велічітъ дша моѣ га
і въздрадова сѧ дхъ моі о бзѣ спсѣ моемъ
ѣко прізьрѣ на съмѣреніе рабъі своеѧ  се бо отъ селѣ блажѧтъ мѧ въсі роді
ѣко сътворі мнѣ велічіе сілънъі і сто імѧ его
прѣбъіс же маріѣ съ неѭ ѣко трі мѣцѧ  і възвраті сѧ въ домъ своі
елісаветі же ісплънішѧ сѧ деніе родіті еі  і роді снъ
і слъішашѧ окрстъ жівѫштіі рожденіе еѧ  ѣко възвелічілъ естъ гь млстъ своѭ съ неѭ  і радоваахѫ сѧ съ неѭ
і бъіс въ осмъі ден  прідѫ обрѣзатъ отрочѧте  і наріцаахѫ е іменемъ оца своего захаріѣ
і отъвѣштавъші мті его ре ні  нъ да наречетъ сѧ імѧ емоу іоанъ
і рѣшѧ кь неі  ѣко ніктоже естъ отъ рожденіѣ твоего  іже наріцаетъ сѧ іменемъ тѣмь
помаваахѫ же оцоу его  како бі хотѣлъ нарешті е
і іспрошь дъштіцѫ  напіса глѧ  іоанъ естъ імѧ емоу  і чоуждаахѫ сѧ въсі
отврѣсѧ же сѧ оуста его абіе  і ѧзкъ его  і глааше блвѭ ба
і бъіс на въсѣх страхъ  жівѫштііхъ окрстъ  і въ всеі горніі іюдеістѣі  повѣдаемі бѣахѫ въсі глісі
і положішѧ всі слъішѧштіі на срдцііхъ своіхъ  чьто оубо отрочѧ се бѫдетъ  і рѫка гнѣ бѣ съ німъ
і захаріѣ оць его  ісплъні сѧ дхмъ стъіімъ  і пррчьствова глѧ
блнъ гь бъ ізлвъ  ѣко посѣті і сьтворі ізбавленіе людемъ своімъ
і тъі отрочѧ  прркъ въішнѣаго наречеші сѧ  прѣдъідеші бо прѣдъ ліцемъ гнемъ  оуготоваті пѫті его
отрочѧ же растѣаше  і крѣплѣаше сѧ дхмъ  і бѣ въ поустъінѣхъ  до дьне ѣвленіѣ своего  къ ізлю

ізіде заповѣ отъ кесарѣ авгоста  напісаті всѫ вьселенѫѭ
се напісаніе пръвое бъіс  владѫштоу соуріеѭ  і коурініеѭ
і ідѣахѫ вьсі напісатъ сѧ  кьждо въ своі градъ
вьзіде же іосіфь от галілеѧ і града назаретьска вь іюдеѭ вь градъ ддвъ  іже наріцаетъ сѧ віѳлеемь  за не бѣаше от домоу і отчствіѣ ддова
напісатъ сѧ съ маріеѭ  обрѫченѫѭ емоу женоѭ  сѫштеѭ непраздъноѭ
бъіс же егда бъісте тоу  ісплънішѧ сѧ деніе да родітъ
і роді снъ своі пръвѣнець  і обітъіі  і положі і въ ѣслехъ  зане не бѣ іма мѣста въ обітѣлі
і пастъірі бѣахѫ въ тоіжде странѣ  бъдѧште і стрѣгѫште стражѫ ноштьнѫѭ о стадѣ своемъ
і се англъ гнь ста вь ніхъ  і слава гнѣ осіѣ ѧ  і оубоѣшѧ сѧ страхомъ веліемъ
і рече імъ англъ не боіте сѧ  се бо благовѣштаѭ вамъ  радость веліѭ  ѣже бѫдет вьсѣмь людемъ
ѣко роді сѧ вамъ спсъ  іже естъ хь гь  въ градѣ ддвѣ
і се вамъ знаменіе  обрѧштете младьнець повітъ  і лежѧшть вь ѣслехъ
і въ незаапѫ бъістъ съ англмъ  множьство воі нбснъііх  хвалѧштііхъ ба  і глѭшть
сла въ въішнііх боу  і на земі міръ въ члцѣхъ благоволеніе
і бъістъ ѣко отідѫ оть ніхъ англі на нбо  і чці пастъірі рѣшѧ дроугь кь дроугоу  прѣідѣмъ оубо до віѳлеома  і відімъ гль сь бъівьшіі  егоже гъ съказа нам
і прѣідѫ подвігьше сѧ  і обрѣтѫ маріѭ і іосіфа  і младьнець лежѧшть вь ѣслехъ
відѣвъше же ськазашѧ о глѣ  гланѣмь о отрочѧті семъ
і въсі слъішавъше дівішѧ сѧ  о гланъііхъ отъ пастъірь кь німъ
маріѣ же вьсѧ  съблюдааше глъі сіі въ срдці своемъ
і възвратішѧ сѧ пастъірі  славѧште і хвалѧште ба  о всѣхъ ѣже слъішашѧ і відѣшѧ  ѣкоже глано бъість кь німъ
і егда ісплъні сѧ осмъ дьніі да і обрѣжѫтъ  наречено бъіс імѧ емоу ісъ  нареченое от англа прѣжде да же не зачѧтъ сѧ въ чрѣвѣ
възнѣсѧ отрочѧ іса  въ ерлмъ поставіті і прѣдъ гмъ
ѣкоже естъ пісано  въ законѣ гні  ѣко всѣкъ младьнець мѫжьска полоу развръзаѧ ложесна  сто гві наречетъ сѧ
і даті жрътвѫ по реченоумоу въ законѣ мосеовѣ  дьва кагрълічішта  лі два птенца голѫбіна
і бѣ члкъ въ іермлѣ  емоуже імѧ соумеонъ  і члкъ сь правьдівъ  і бочьстівъ  чаѧ оутѣхъі ізлвъі  і дхъ стъі бѣ въ немъ
і бѣ емоу отвѣштано дхмъ стъімъ  не відѣті съмръті  прѣжде да же відітъ ха гнѣ
і пріде дхомъ въ црковъ  і егда вьзнѣсте родітелѣ отрочѧ іса  сътворіті іма по объічаю законноумоу о немъ
і тъ пріѧтъ е на рѫкоу своею  і блві соумеонъ ба і рече
нъінѣ отъпоустіші раба твоего влко  по глоу твоемоу съ міромъ
ѣко відѣсте очі моі спсеніе твое
еже есі оуготовалъ прѣдь ліцемь вьсѣхъ людіі твоіхъ
свѣтъ въ откръвеніе ѧзкъ і славѫ людіі твоіхъ ілѣ
і бѣ оць его і мті  чоудѧшта сѧ о глемъііхъ о немъ
і блві ѣ соумеонъ  і рече маріі мтрі его  се лежітось  на паданіе і на въстаніе многомъ въ ізлі  і въ знаменіе прѣрочно
тебѣ же самоі проідетъ дшѫ орѫжіе  да откръіѭтъ сѧ отъ многь срдць помъішленіѣ
і бѣ анна пррчца  дьшті фаноуілева  отъ колѣна асоурова  сі заматорѣвъші въ дьнех мнозѣх  жівъші съ мѫжемъ ж лѣтъ  отъ дѣвъства своего
і та въдова до осмі десѧтъ о г лѣтъ  ѣже не охождааше от цркве  постомъ і млтвамі день і ношть  работаѭшті гві
і та въ тъ часъ  пріставъші ісповѣдаше сѧ гві  і глааше о немъ въсѣмъ чаѭштіімъ ізбавленіѣ въ іерлмѣ
і ѣко съкончашѧ сѧ всѣ по законоу гню  възвратішѧ сѧ въ галілеѭ  въ градъ своі назаретъ
отрочѧ же растѣаше і крѣплѣаше сѧ дхомъ  ісплънѣѧ сѧ прѣмѫдрості  і благодѣть бжііѣ бѣ на немъ
і хождаашете родітелѣ его  по въсѣ лѣта въ ерлмъ  въ праздънікъ пастѣ
і егда бъіс дъвою на десѧте лѣтоу  въсходѧштемъ імъ въ іерлмъ  по объічаю праздьніка
і кончавъшемъ дъні  възвраштаѭштемъ сѧ імъ  оста отрокъ въ іерлмѣ  і не чоусте родітелѣ
мънѣвъша же і въ дроужінѣ сѫшть  прѣідосте дьні пѫть  і іскаашете же его  въ рожденіі і въ знаніі
і не обрѣтъша его  възвратісте сѧ въ іерлмъ  възіскаѭшта его
і бъіс по трехъ дънехъ  обрѣтете і въ цркві сѣдѧштъ  по срѣдѣ оучітель  і послоушаѭштъ іхъ  і въпрашаѭштъ ѧ
оужасаахѫ же сѧ въсі  послоушаѭштеі его о разоумѣ і о отъвѣтѣхъ его
і відѣвъша і  дівісте сѧ  і кь немоу мті его рече  чѧдо  чьто сътворі нама тако  се оцъ твоі і зъ скръбѧшта іскааховѣ тебе
і рече къ німа  что ѣко іскаашета мене  не вѣдѣаста лі  ѣко въ тѣхъ ѣже сѫтъ оца моего достоітъ мі бъіт
і та не разоумѣсте гла  іже рече іма
і съніде съ німа і пріде въ назаретъ  і бѣ повіноуѧ сѧ іма  і мті его съблюдааше всѧ глъі сі въ срдці своемъ
ісъ же спѣаше прѣмѫдростіѭ і тѣломъ  і блдтіѭ от ба і чкь

въ пѧтое на десѧте лѣто  влдчствіѣ  тіверіѣ кесарѣ  обладаѭштоу понтъскоумоу пілатоу  іюдеѭ  і четврътовластьствоуѭштоу  галілеѭ іродоу  філіпоу же братоу его четврътовластьствоуѭштоу  тоуріеѭ  і страхонітъскоѭ страноѭ  і люсанію  четврътовластьствоуѭштоу  авілініеѭ
прі архіереоу аннѣ і каіафѣ  бъіс глъ бжіі кь іоаноу  сноу захарііноу въ поустъіні
і пріде въ всѭ странѫ іерданьскѫ  проповѣдаѧ крштеніе въ оставленіе грѣхомъ
ѣкоже естъ пісано въ кьнігахъ словесънъііхъ  ісаіѧ пррка глшта  глас въпіѭштааго въ поустъіні  оуготоваіте пѫть гнь  правъі творіте стьзѧ его
вьсѣка дебрь ісплънітъ сѧ  і вьсѣка гора і хлъмъ сьмѣрітъ сѧ  і бѫдѫтъ стръпътънаа въ праваа  і остріі въ пѫті гладъкъі
і оузьрітъ всѣка плъть спсеніе бжіе
і глааше ісходѧштіімъ народомъ кръстіт сѧ оть него  і штѧді ехідьнова  кто съказа вамъ бѣжаті от грѧдѫштааго гнѣва
сътворіте оубо плодъі достоінъі покааніѣ  і не начінаіте глаті въ себѣ  ѣко оца імамъ авраама  глѭ бо вамъ  ѣко можетъ бъ отъ каменіѣ сего  въздвігнѫті чѧда авраамоу
оуже і секъіра прі кореніі дрѣва лежітъ  въсѣко оубо дрѣво не творѧште плода добра посѣкаѭтъ  і въ огнь въмѣтаѭт
въпрашаахѫ же і народі глште  оучітелю чьто сътворімь
отъвѣштавъ же глааше імъ  імѣѧі дьвѣ різѣ  дъа дъастъ не імѫштоумоу  і імѣѧі брашно  такожде да творітъ
прідѫ же і мъітаре кръстітъ сѧ і рѣшѧ кь немоу оучітелю  чьто сътворімъ
  онъ же  рече  нічесоже боле повелѣнааго вамъ творіте
въпрашаахѫ же і і воіні глште  і мъі чьто сътворімъ  і рече кь німъ  нікогоже не обідіте  ні оклеветаіте  і доволні бѫдѣте оброкъі вашімі
чаѭштемъ же людемъ  і помъішлѣѭштемъ вь себѣ въ срдцііхъ своіхъ  о іоанѣ еда тъ естъ хъ
отвѣштавааше іоанъ въсѣмъ глѧ  азъ оубо крштаѭ въі водоѭ  грѧдетъ же крѣплеі мене  емоуже нѣсмъ достоінъ  отрѣшіті ремене сапогоу его  тъ въі кръстітъ дхмъ стъіімъ  і огнемъ
емоуже лопата въ рѫкоу его  і потрѣбітъ гоумно свое  і съберетъ пшеніцѫ въ жітьніцѫ своѭ  а плѣвъі съжежетъ огнемъ негасѧштіім
многа же іна оутѣшаѧ  благовѣстьствовааше людемъ

пріде ісъ въ назаретъ  ідеже бѣ въспітѣнъ  і въніде по объічаю своемоу  въ день сѫботънъі въ сьньміште   і вьстачістъ
і въдашѧ емоу кьнігъі ісаіѧ пррка  і разгьнѫвъ кьнігъі обрѣте мѣсто  ідеже бѣ напісано
дхъ гнь на мьнѣ  егоже раді помаза мѧ  благовѣстіті ніштіімъ посъла мѧ  іцѣлітъ съкроушенъіхъ срдцемъ  проповѣдаті плѣньнікомъ отпоуштеніе  слѣпъімъ прозьрѣніе  отпоустіті съкроушенъіѧ въ отърадѫ
проповѣдаті лѣто гне пріѧтьно
і съгьнѫвъ кьнігъі  въдастъ слоузѣ і сѣде  і вьсѣмъ въ сьньмішті  очі бѣашете зьрѧшті на нь
начѧтъ же глаті кь німъ  ѣко дьнесь събъіс сѧ  пісаніе се въ оушію вашею
і вьсі сьвѣдѣтельствоваахѫ емоу  і дівлѣахѫ сѧ  о словесехъ і благодѣті  ісходѧштііхъ із оустъ его
і рече кь німъ  всѣко речете мі прітчѫ сіѭ  врачоу іцѣлі сѧ самъ  і рѣшѧ емоу  еліко слъішахомъ  бъівъшііхъ въ капернаоумѣ  сътворі і сьде въ отечствіі своемъ
рече же амін глѭ вамъ  ѣко ніторъі же прркъ не пріѧтенъ есть въ отчствіі своемъ
въ істінѫ же глѭ вамъ  ѣко мъногъі въдовіцѧ бѣшѧ въ дьні іліінъі въ ізлі  егда заключі сѧ нбо  трі лѣта і шесть мѣць  ѣко бъіс гладъ велеі по въсеі земі
і ні кь едіноі же іхъ  посъланъ бъістъ іліѣ  тъкмо  въ саревтѫ сідонъскѫѭ  кь женѣ въдовіці
і мнозі бѣшѧ прокажені въ ізлі прі іелісеі пррцѣ  і ні едінъ же от ніхъ очісті сѧ  тькмо немманъ асоурскъіі
і ісплънішѧ сѧ въсі ѣрості  на сьньміштііхъ  слъішѧште сіі
і въставъше ізгьнашѧ і із града  і вѣсѧ і до връха горъі  на неіже градъ іхъ съзьданъ бѣаше  да бѫ і нізьрінѫлі
онъ же прошедъ по срѣдѣ іхъ ідѣаше
і въніде въ капернаоумъ  въ градъ галілеіскь  і бѣ оучѧ въ сѫботъі
і оужасаахѫ сѧ  о оученіі его  ѣко съ властіѭ бѣ слово его
і бѣ въ сьньмішті члкъ  імъі бѣсъ нечістъ  і възьпі гласмъ веліемъ глѧ
остані  что естъ нам і тебѣ ісе назарѣніне  прішелъ есі погоубітъ насъ  вѣмъ тѧ кто есі  стъіі бжіі
і запрѣті емоу ісъ глѧ  помлъчі і ізіді із  него і повръгъ і бѣсъ  ізіде із него  нікакоже не врѣждъ его
і бъіс оужасъ на вьсѣхъ  і сътѧзаахѫ сѧ дроугъ кь дроугоу глште  что естъ слово се  ѣко властіѭ і сілоѭ велітъ нечістъіімъ дхмъ  і ісходѧтъ

стоѧ бѣ ісъ  прі езерѣ генісаретстѣ
і відѣ дъва кораблѣ стоѧшта прі езерѣ  ръібітві же ошедъше от нею плакаахѫ мрѣжѧ
вълѣзь же въ едінъ от корабіцоу  іже бѣ сімоновъ  молі і от землѧ възіті мало  і ісѣдъ іс кораблѣ оучааше народъі
ѣкоже прѣста глѧ рече къ сімоноу  въѣді въ глѫбінѫ  і въметіте мрѣжѧ вашѧ въ ловітвѫ
і отъвѣштавъ сімонъ рече емоу  наставьніче об ношть всѫ троуждъше сѧ не ѧхомъ нічесоже  по глоу же твоемоу въметем мрѣжѧ
і се сътворьше обѧсѧ множъство ръібъ  протръзаахѫ же сѧ мрѣжѧ іхъ
і поманѫшѧ прічѧстьнікомъ  іже бѣахѫ въ дроузѣмь корабі  да прішедъше помогѫтъ імъ  і прідѫ  і ісплънішѧ о ба кораблѣ  ѣко погрѫжаті сѧ іма
відѣвъ же сімонъ петръ  пріпаде къ колѣнома ісвома глѧ  ізіді от мене  ѣко мѫжъ грѣшенъ есмъ гі
оужасъ бо одръжааше і  і всѧ іже бѣахѫ съ німъ  о ловітвѣ ръібъ ѧже ѧсѧ
такожде і іакова  і іоана сна зеведеова  ѣже бѣсте обештьніка сімонові  і рече къ сіноу ісъ  не боі сѧ  от селѣ бѫдеші члкъі ловѧ
ізвезъше кораблъ на землѭ  і оставъше въсе  въ слѣдъ его ідѫ
бѣ оучѧ ісъ  і бѣахѫ сѣдѧште фарісеі  і законооучітеле  іже бѣахѫ прішьлі  от въсѣхъ въсіі галілеіскъ  і іюдеіскъ і отъ іероуслма  і сіла гнѣ бѣ цѣлітіѧ
і се мѫжі  носѧште на одрѣ  члка іже бѣ ослабленъ  і іскаахѫ вънесті і і положіті і прѣдъ німъ
і не обрѣтше кѫдоу вънесті  народа раді  възлѣзьше на храмъ  скозѣ  скѫдълъі  нізьвѣсішѧ і  съ ложемъ его по
срѣдѣ прѣдъ іса  і відѣвъ вѣрѫ іхъ рече  члче отпоуштаѭтъ сѧ  тебѣ грѣсі твоі
і начѧшѧ помъішлѣті кьніжьніці і фарісеі  глште  кто естъ сь  іже глетъ власвіміѭ  кто можетъ отпоуштаті грѣхъі  тъкъмо едінъ бъ
разоумѣвъ же ісъ помъішленіѣ іхъ  отвѣштавъ рече імъ  что помъішлѣетете въ срдцііхъ вашіхъ
чьто естъ  оудобѣе решті ослабеноумоу отпоуштаѭтъ ті сѧ грѣсі твоі  лі решті въстані і ході
нъ да оувѣсте  ѣко властъ іматъ снъ члчъ на земі отпоуштаті грѣхъі  рече же ослабленоумоу  тебѣ глѭ въстані і възьмі ложе твое і іді въ домъ своі
і абіе въстав прѣдъ німі  възѧтъ на немъже лежааше  і іде въ домъ своі славѧ ба
і оужасъ пріѧт въсѧ  і славлѣахѫ ба  і іспльнішѧ сѧ страхомъ  і глаахѫ  ѣко відѣхомъ дівьнаа дьнес
ізіде ісъ  і оузьрѣ мъітарѣ іменемъ леоугіѭ  сѣдѧштъ на мъітьніці  і рече емоу іді по мьнѣ
і оставлъ въсѣ  въставъ въ слѣдъ его іде
і сътворі чрѣждніе веліе левгіі  емоу въ домоу своемъ  і бѣ народъ многь мъітарь інѣхъ  іже бѣахѫ сь німъ възлежѧште
і рьпътаахѫ кьніжьніці і фарісеі  къ оученікомъ его глште  по чьто сь мъітарі і грѣшънікъі ѣстъ і піетъ
отъвѣштавъ ісъ рече ім  не трѣбоуѭтъ съдравіі врача нъ болѧштіі
не прідъ прізьватъ праведънікъ  нъ грѣшьнікъі въ покааніе

хождааше ісъ въ сѫботъ скозѣ сѣаніа  і въстръзаахѫ оученіці его класъі  і ѣдѣахѫ істіраѭште рѫкама
етері же от фарісеі рѣшѧ імъ  чьто творіте егоже не достоітъ творіті вь сѫботѫ
і отъвѣштавъ ісъ рече  ні лі сего есте чьлі  еже сътворі ддъ  егда възьалка самъ і іже съ німъ бѣахѫ
како въ домъ бжіі  і хлѣбъі прѣдъложеніѣ  пріемъ ѣстъ  і дастъ і сѫштіімъ сь німь  іхъже не доѣше ѣсті  тъкъмо іереомъ едінѣм
і глааше імъ  ѣко гь естъ снъ члчъ сѫботѣ
бъіс же въ дроугѫѭ сѫботѫ  въніті емоу въ сьньміште  і оучіті  і бѣ чкь тоу  і рѫка емоу бѣ деснаѣ соуха
і назіраахѫ і кьніжьніці  аште въ сѫботѫ іцѣлітъ і  да обрѧштѫтъ рѣчь на нь
онъ же вѣдѣаше помъ  шленіѣ іхъ  і рече мѫжеві імѫштоумоу соухѫѭ рѫкѫ  въставъ і стані по срѣдѣ  онъ же въставъ ста
рече же ісъ кь німъ  въпрошѫ въі  аште достостоітъ въ сѫботъ  добро сътворіті  лі зьло сьтворіті  дшѫ спсті лі погоубіті
 і възьрѣвъ на въсѧ  рече емоу  простьрі рѫкѫ твоѭ  онъ же простьрѣтъ  і оутвръді сѧ рѫка емоу съдрава  ѣко і дроугаѣ
прідѫ народі от оученікъ  ісвъ  і множьство многъ людеі  от въсеѧ іюдеѧ іерлма  і поморіѣ тоурьска і сідоньска
іже прідѫ послоушатъ его  і іцѣлітъ сѧ отъ недѫгь своіхъ  і страждѫштіі от недѫгь своіхъ цѣлѣахѫ сѧ
і въсь народъ іскааше прікасаті сѧ емъ  ѣко сіла із него ісхождааше  і іцѣлѣаше всѧ
і тъ възвед очі своі на оученікъі своѧ  глааше  блажені ніштіі дхомъ ѣко ваше естъ црство нбсъное
блажені алчѫштіі нъінѣ ѣко ті насъітѧтъ сѧ  блажені плачѫштіі сѧ ннѣ  ѣко въсмѣете сѧ
блажені бѫдете  егда възненавідѧт въі члці  і егда разлѫчѧт  въі   і пронесѫтъ імѧ ваше ѣко зьло  сна члчѣ раді
въздрадоуіте сѧ въ тъ день і възіграіте  се мьзда ваш многа на нбсх
ѣкоже хоштете да творѧтъ вамъ члці  і въі творіте імъ такожде
і аште любіте любѧштѧѧ въі  каѣ вамъ хвала естъ  ібо і грѣшъніці  любѧштѧѧ любѧтъ
і аште благотворіте  благотворѧштіім вамъ каѣ вамъ хвала естъ  ібо і грѣшьніці тожде творѧтъ
і аште въ заемъ даете от ніхже чаете въ спріѧті  каѣ вамъ хвала естъ  ібо і грѣшъніці грѣшънікомъ  въ заемъ даѭтъ  да въспріімѫтъ равъно
обаче любіте врагъі вашѧ  і добро творіте імъ  і въ заімъ дадіте  нічесоже не чаѭште  і бѫдетъ мъзда ваша многа  і бѫдете снове въішънѣаго  ѣко тъ благъ естъ  на невъзблаго дѣтънъіѧ  і зьлъіѧ
бѫдѣте млсрді ѣко і оць ваш млсрдъ естъ

въніде ісъ въ капернаоум
сьтьнікоу же едероу рабь  зьлѣ болѧ оумірааше  іже бѣ емоу чьстенъ
слъішавъ же о ісѣ  посъла кь немоу  старцѧ людскъіѧ  молѧ і да прішедъ спсетъ раба его
оні же прішедъше кь ісві  млѣахѫ і тьштъно  глште  емоу  ѣко стоінъ естъ  еже аште дасі емоу
любітъ бо ѧзъікъ нашь  і сьньміште ть  сьзьда намъ
ісъ же ідѣаше сь німі  еште же емоу ідѫштоу сь німі не далече сѫштоу от домоу  посъла кь немоу сьтьнікъ дроугаго  глѧ емоу  гі не двіжі сѧ  нѣсмъ бо достоінъ  да подъ кровъ моі вънідеші
тѣмь же ні себе достоіна сътворіхъ пріті кь тебѣ  нърьці словомь  іцѣлѣетъ отрокь моі
азь бо члкъ есмъ подъ властелі оучіненъ  і імѣѧ подъ собоѭ воінъі  і глѭ семоу іді і ідетъ  і дроугоумоу пріді і прідет  і рабоу моемоу  сьтворі се і сътворітъ
слъішавъ же се ісъ  чоуді сѧ емоу  і обраштъ сѧ

послѣдоуѭштоумоу народоу рече  амін глѭ вам  ні въ ізлі

толікъі вѣръі обрѣтъ
і възвраштъше сѧ въ домъ посьланіі  обрѣтѫ болѧштааго раба іцѣлѣвъша
ідѣаше ісъ въ градъ наріцаемъі наінъ  і сь німъ ідѣахѫ оученіці его  і народъ мъногъ
ѣко же прібліжішѧ сѧ кь вратом града  і се ізношаахѫ оумерша  сна едіночѧда  мтрі своеі  і та бѣ въдова  і народъ от града  бѣ мьногь сь неѭ
і відѣвъ ѭ гь  млсрдова ѭ  і рече еі  не плачісѧ
і прістѫпль коснѫ сѧ въ одръ  носѧштеі же сташѧ  і рече  юноше тебѣ глѭ въстані
і сѣде мрътвъіі  і начѧт глаті
пріѧтъ же страх вьсѧ  і славлѣахѫ ба глште  ѣко прркъ веліі въста въ насъ  і ѣко посѣті гь бъ людіі своіхъ
молѣаше едеръ  фарісеі іса  да бі ѣлъ сь німь і въшедъ  въ домъ фарісеов възлеже
і се жена въ градѣ  ѣже бѣ грѣшъніца  відѣвъші і ѣко възлежітъ  въ храмінѣ фарісеовѣ  прінесьші алавастръ міра
і ставъші сьзаді  прі ногоу его  плачѧшті сѧ  начѧтъ слъзамі омакаті нозѣ его  і власъі главъі своеѧ отірааше  і облобъізааше нозѣ его  і мазааше моуромъ
відѣвъ же фарісеі зьвавъі его  рече въ себѣ глѧ  сь аште бі бъілъ прркъ  вѣдѣлъ бі оубо  кьто  і какова жена  ѣже прікасаетъ сѧ емъ  ѣко грѣшьніца естъ
отъвѣштавъ же ісъ рече емоу  сімоне імамъ ті нѣчто решті  онъ же рече оучітелю рьці
дъва длъжьніка бѣсте  заімодавъцоу етероу  едінъ длъженъ бѣ  пѧтіѭ сьтъ дінарь  а дроугъі пѧтіѭ десѧтъ
не імѫштема же іма чесо въдаті  обѣма отъдастъ  которъі же ею оубо паче вьзлюбітъ его
отъвѣштавъ же сімонъ рече  непъштоуѭ ѣко емоуже мьножае отъдастъ  онъ же рече емоу  правь сѫділъ есі
і обраштъ сѧ кь женѣ  сімоноу рече  відіші лі сіѭ женѫ  вънідохъ въ домъ твоі  водъ на нозѣ моі не дастъ  сі же слъзамі омочі нозѣ моі  і власъі своімі отръ
лобьзаніѣ мі тъі не дастъ  сі же от нелі вънідъ  не прѣста облобъізаѭшті нозѣ моі
олѣемъ главъі моеѧ не помаза  сі же моумъ помаза нозѣ моі
его же раді глѭ ті  отъпоуштаѭтъ сѧ еі мнозіі грѣсі  ѣко вьзлюбі много  а емоуже мьне отпоуштаетъ сѧ  меньшіімі любітъ
рече же еі  отпоуштаѭтъ сѧ тебѣ грѣсі твоі
і начѧшѧ възлежѧштеі сь німь глаті въ себѣ  кто естъ сь  ѣко  і грѣхъі отъпоуштаетъ
рече же кь женѣ   вѣра твоѣ спсе тѧ іді въ міръ

ізіде сѣѧі сѣатъ сѣмене своего  і егда же сѣаше е  ово паде прі пѫті і попьрано бъість  і птіцѧ нбснъіѧ позобашѧ е
а дроугое паде на камені  і прозѧбь оусъше  зане не імѣаше влагъі
а дроугое паде по срѣдѣ тръніѣ  і въздрасте тръніе і подаві е
а дроугое паде на земі добрѣ  і прозѧбь сьтворі плодъ съторіцеѭ
въпрашаахѫ же і оученіці его глште  что естъ прітьча сі
онъ же рече імъ  вам дано естъ вѣдѣті таінъі  црствіа бжіѣ  а прочіімъ въ прітъчах  да відѧште не відѧтъ  і не разоумѣѭтъ  срдцемъ
естъ же прітъча сі  сѣмѧ естъ слово бжіе
а еже прі пѫті  сіі сѫтъ слъішѧштіі слово  і по томъ прідетъ діаволъ  і възьметъ слово отъ срдць іх  да не вѣръі емъше спсені бѫдѫтъ
а еже на камені  іже егда слъішѧтъ съ радостіѭ пріемлѫтъ слово  і сі корене не імѫтъ  іже въ врѣмѧ вѣрѫ емлѭтъ  і въ врѣмѧ напасті остѫпаѭтъ
а падъшее въ тръні  сіі сѫтъ слъішѧштіі  і отъ печаліі богатъства  і сласті жітііскъіѧ ходѧште  подавлѣѭтъ сѧ  і не до връха плода творѧтъ
а іже на добрѣ землі  сіі сѫт   іже добромъ срдцмъ і благомъ  слъішѧште слово дръжѧт  і плодъ творѧтъ въ тръпѣніі  сі глѧ възгласі  імѣѧі  оуші слъішаті да слъішітъ
нікто же свѣтільніка въжегъ  покръіваетъ і ссѫдомъ  лі подъ одромъ полагаетъ і  нъ на свѣштьнікъ възлагаѭтъ  да въходѧштіі відѧтъ свѣтъ
нѣстъ бо таіно еже не авітъ сѧ  ніоутаено  еже не бѫдетъ познано  і въ ѣвленіе прідетъ
блюдѣте сѧ оубо како  слъішіте  іже бо іматъ дастъ сѧ емоу  а іже не іматъ  і еже мьнітъ сѧ імъі  і то възѧто бѫдетъ отъ него
прідѫ же кь немоу  маті і братіѣ его  і не можаахѫ бесѣдоваті народомъ
і възвѣстішѧ емоу глште  мті твоѣ і братіѣ твоѣ  вънѣ стоѧтъ відѣті тѧ хотѧште
онъ же отъвѣштавъ рече ім  мті моѣ і брат моѣ сіі сѫтъ  слъішѧштіі слово бжіе  і хранѧшті е
вълѣзе ісъ въ корабъ  і оученіці его  і рече кь німъ прѣідѣмъ на онъ полъ езерѣ  і прѣідѫ
ідѫштемъ же імъ  оусьпе  і сьніде боурѣ вѣтръна въ езеро  і іскончаваахѫ сѧ  і вьлаахѫ сѧ
прістѫпльше же  възбоудішѧ і глште наставьніче погъіблемъ  онъ же въставъ запрѣті вѣтроу  і влъненію водъноумоу  і оулеже і бъіс тішіна
і рече імъ  кьде естъ вѣра ваша  оубоѣвъше же сѧ  чоудішѧ сѧ глште кь себѣ  кьто оубо сь естъ  ѣко вѣтром велітъ і водѣ  і послоушаѭтъ его
ішедьшоу ісоу  на землѭ гадарінскѫ  сьрѣте і мѫжь етеръ отъ града  іже імѣаше бѣсъ отъ мног лѣтъ  і въ різѫ не облачааше сѧ  і въ храмѣ не жівѣаше  нъ въ гробѣхъ
оузьрѣвъ же іса  і възьпівъ пріпаде къ немоу  і гласмъ веліемъ рече  чьто естъ мьнѣ і тебѣ ісе сне ба жівааго  молѭті сѧ не мѫчі мене
прѣштааше бо дхві нечістоумоу ізіті отъ члка  многъі бо  лѣтъі  похъітааше і і вѧзаахѫ і ѫжі желѣзьнъіімі і пѫтъі  стрѣгѫште і  і растръгаѧ ѫзъі гонімъ бъівааше бѣсомъ скозѣ поустъінѭ
въпросі же і ісъ глѧ  ако ті імѧ естъ  онъ же рече легеонъ  ѣко бѣсі мнозі вънідѫ въ нь
і молішѧ і да не повелітъ імъ въ бездънѫ іті
бѣ же тоу стадо свініі много пасомо въ горѣ  і млішѧ і да повелітъ  імъ ъі въніті  і повелѣ і
і ішедъше бѣсі от члка  вънідѫ въ свініѧ  і оустръмі сѧ стадо по брѣгоу въ езеро  і істопе
відѣвъше же пасѫштіі бъівъшее бѣжашѧ  і възвѣстішѧ въ градѣ  і въселѣхъ
і ізідѫ відѣтъ бъівъшааго  і прідѫ кь ісві  і обрѣтѫ члка сѣдѧшта  із него же бѣсі ізідѫ  облъчена і съмъіслѧшта  прі ногоу ісвоу  і оубоѣшѧ сѧ
молѣаше же сѧ емоу мѫжь  із негоже бѣсі ізідѫ  да бі сь німъ бъілъ  отпоусті же і ісъ глѧ
възвраті сѧ въ дом твоі  і повѣдаі еліко ті сътворі бъ  і іде по въсемоу градоу повѣдаѧ  еліко сътворі емоу ісъ
чкъ етеръ пріде кь ісві  іменемъ  аіръ  і тъ кьнѧзь сьньміштоу бѣ  і падъ прі ногоу ісвоу  молѣаше і въ домъ своі въніті
ѣко дьшті едіночѧда емоу бѣ  ѣко дьвою на десѧте лѣтоу  і та оумірааше  егда же ідѣаше ісь  народі оугнѣтаахѫ і
і се жена сѫшті въ точеніі кръве  отъ двою на десѧте лѣтоу  ѣже врачемъ іздаѣвьші въсе імѣніе свое  і ні от едіного же може іцѣлѣті
прістѫпьші же съ заді  коснѫ сѧ въскріліі різъі его  і абіе ста теченіе кръве еѧ
і рече ісъ  кто прікоснѫ сѧ мнѣ  отъмѣтаѭштемъ же сѧ въсѣмъ  рече петръ і іже бѣахѫ сь німъ  наставъніче  народі оутіскаѭтъ тѧ і гнетѫтъ  і глеші кто естъ прікоснѫвъі сѧ мнѣ
ісъ же рече  прікоснѫ сѧ мнѣ нѣ кто  азь бо чоухъ сілѫ ішедшѫ із мене
і відѣвъші же на ѣко не оутаісѧ  трепештѫшті пріпаде  і падъші прѣдь німъ за нѭже вінѫ прікоснѫ сѧ емъ  повѣда прѣдъ въ сѣмі людьмі  і ѣко іцѣлѣ абіе
ісъ же рече еі  дръзаі дьшті  вѣра твоѣ спсе тѧ іді въ міръ
еште же емоу глштоу  пріде етеръ от соунагога  глѧ емоу  ѣко оумърѣтъ дьшті твоѣ не двіжі оучітелѣ
ісъ же слъішавъ отъвѣшта емоу глѧ  не боі сѧ тъкьмо вѣроуі і спсена бѫдетъ
прішед же въ домъ  і не да нікомоуже въніті съ собоѭ  тъкьмо петроу і іоанноу і іаковоу  і оцоу отроковіцѧ і мтрі
ръідаахѫ же вьсі і плакаахѫ сѧ еѧ  онъ же рече не плачіте сѧ  нѣстъ оумръла дѣвіца нъ сьпітъ
і рѫгаахѫ сѧ емоу  вѣдѫште ѣко оумьрѣтъ
онъ же ізгьнавъ вьсѧ  і імъ за рѫкѫ възгласі ѭ глѧ  отроковіце въстані
і възвраті сѧ дхъ еѧ  і въскрсе абіе  і повелѣ даті еі ѣсті
і оужасосте сѧ родітелѣ еѧ  онъ же запрѣті іма  нікомоуже повѣдаті бъівъшааго

і сьзьвавъ оба на десѧте оученіка своѣ  дастъ імъ сілѫ і власть  на всѣхъ бѣсѣхъ  і недѫгъі цѣліті
і посъла ѧ проповѣдаті црствіе бжіе  і цѣліті болѧштѧѧ
і рече кь німъ  нічьтоже не вьзьмѣте на пѫт  ні жьзла ні піръі ні хлѣба  ні сьребра  ні дьвою різоу імѣіте
і въ ньже домъ вънідете  тоу прѣбъіваіте  і отъ тѫдоу ісходіте
і еліко не пріімѫтъ васъ  ісходѧште отъ града того  прахъ отъ ногь вашіхъ істрѧсѣте  въ съвѣдѣніе на нѧ
ісходѧште же прохождаахѫ скозѣ вьсі благовѣштаѭште і цѣлѧште въ сѫдѣ
іже хоштет по мънѣ іті  да отъвръжетъ сѧ себе  і да възьметъ крстъ своі по вьсѧ дьні і ходітъ по мьнѣ
іже бо аште хоштетъ спсті дшѫ своѭ погоубітъ ѭ  а іже  погоубітъ дшѫ своѭ мене раді  тъ спсетъ ѭ
каѣ польза члкоу  аште пріобрѧштетъ весь міръ  а себе погоубітъ лі отъштетітъ
іже бо аште постъідітъ сѧ мене  і моіхъ словесъ  сего і снъ члчь постъідітъ сѧ  егда прідетъ въ славѣ своеі і очі і стъіхъ англъ
глѭ же вамъ въ істінѫ  сѫтъ етері от сьде стоѧштііхъ  іже не імѫтъ въкоусіті съмръті  доідеже оузьрѧтъ  црствіе бжіе
съшедъшоу ісоу съ горъі  сърѣте і народъ мъногь
і се мѫжь із народа  възьпі і глѧ оучітелю  молѭ тѧ прізьрі на сна моего  ѣко іночѧдъ мі естъ
і се дхъ емлетъі  і въ незаапѫ въпіетъ  і прѫжаетъ сѧ съ пѣнамі  і едьва оходіт отъ него съкроушаѧ і
і моліх сѧ оученікомъ твоімъ да іжденѫтъі і не възмогѫ
отъвѣштавъ ісъ реч  о роде невѣрен  і развраштенъ  до колѣ бѫдѫ вь васъ   і тръплѭ въі  пріведі мі снъ твоі сѣмо
еште же грѧдѫштоу емоу  повръже і бѣсъ  і сътрѧсе і  запрѣті же ісъ дхоу нечістоумоу  і іцѣлі отрока  і въдастъі матері его
дівлѣахѫ же сѧ вьсі  о велічіі бжіі
бъіс ідѫштоу ісоу по пѫті  рече етеръ кь немоу  ідѫ по тебѣ ѣможе колі   ждо ідеші  гі
і рече емоу ісъ  лісі ѣзвінъі імѫтъ  і птіцѧ нбсънъіѧ гнѣзда  а снъ члчь не іматъ кьде главъі подъклоніті
рече же кь дроугоумоу ході въ слѣдъ мене  онъ же рече  гі повелі мі  прѣжде шедъшоу  погреті оца моего
рече же емоу ісъ  оставі мрътвъіѧ погреті своѧ мрътвьцѧ тъі же шедъ възвѣштаі црствіе бжіе
рече же дроугъіі ідѫ по тебѣ гі  древле же повелі мі отвѣштаті мі сѧ  іже сѫтъ въ домоу моемъ
рече же іс кь немоу  нікто же възложь рѫкъі своеѧ на орало  і зьрѧ въспѧть  оуправленъ естъ въ црство бжіе

посьла ісъ оученікъі своѧ по дъвѣма прѣдъ ліцемъ своімъ  вь всѣкь градъ і мѣсто  ѣможе хотѣаше самъ іті
і глааше кь німъ  жѧтва оубо многа  а дѣлатель мало  моліте сѧ оубо гю жѧтвъі  да ізведетъ дѣлателѧ на жѧтвѫ своѭ
ідѣте се азь посъілаѭ въі ѣко овцѧ  по срѣдѣ влък
въ ньже коліждо градъ въходіте  і не пріемлѭтъ васъ  ішедъше на распѫтіѣ его рьцѣте
і прахъ прілепьшіі насъ  отъ града сего въ ногахъ нашіх  отътрѧсаем вамъ  обаче  се вѣдіте  ѣко прібліжі сѧ на въі црствіе бжіе
глѭ же вамъ  ѣко содомомъ въ тъ день отърадьнѣе бѫдет  нежелі градоу томоу
слоушаѧі васъ мене слоушаетъ  і слоушаѧі мене  слоушаетъ посълавъшааго мѧ  і отъмѣтаѧі сѧ вась  мене сѧ отъмѣтаетъ  а отъмѣтаѧі сѧ мене  отмѣтаетъ сѧ посълавшааго мѧ
възвратішѧ же сѧ  седмь десѧтъ  сь радостіѭ  глште  гі і бѣсі повіноуѭтъ сѧ намъ о імені твоемъ
рече же імъ  відѣхъ сотонѫ  ѣко млъніѭ съ нбсе съпадъшѫ
се дахъ вамъ власть  настѫпаті на зміѧ і скорпіѧ  і на всѫ сілѫ вражіѭ  і нічтоже васъ не врѣдітъ
обаче о семь не радоуіте сѧ  ѣко і дсі вамъ повіноуѭтъ сѧ  радоуіте же сѧ  паче  ѣко імена ваша напісана сѫтъ на нбсехъ
въ ть часъ въздрадова сѧ дхомъ ісъ  і рече  ісповѣдаѭ сѧ тебѣ оче  гі нбсе і земѧ  ѣко оутаілъ есі сіі  отъ прѣмѫдръ і разоуменъ  і отъкръі сіі младенцемъ  еі оче  ѣко тако бъіс благоволеніе прѣдъ тобоѭ  коц
і обрашть сѧ кь оученікомь рече  вьсѣ мьнѣ прѣдана бъішѧ отъ оца моего  і ніктоже не вѣстъ кто естъ снъ  тъкьмо оць  і кто естъ оць  тькмо снъ  і емоуже аште хоштетъ снъ авіті
і обрашть сѧ кь оученікомъ едінъ рече  блаженѣі очі відѧштіі  ѣже въі відіте
глѭ бо вамъ  ѣко мнозі пррці і цре  въсхотѣшѧ відѣті  ѣже въі відіте і не відѣшѧ  і слъішаті ѣже слъішіте въі і не слъішашѧ
законнікь етеръ пріде кь ісоу  іскоушаѧ і і глѧ  оучітелю чьто сьтворь жівота вѣчьнааго наслѣдоуѭ
онъ же рече къ немоу  въ законѣ чьто пісано естъ  како чьтеші
онъ же отъвѣштавъ рече  вьзлюбіші га ба своего от всего срдца твоего  і въсеѭ дшеѭ і от въсеѧ крѣпості твоеѧ  і от всего помъішленіѣ твоего любі і  і іскрънѣаго своего ѣко і самъ сѧ
рече же емоу ісъ  право отъвѣшта  се сътворі і жівъ бѫдеші
онъ же хотѧ оправьдіті сѧ самъ  рече къ ісоу  і кто естъ іскрьніі моі
отъвѣшта ісъ і рече  чкь етеръ съхождааше от ерслма вь еріхѫ  і въ разбоінікъі вьпаде  іже і съвлъкъше і і ѣзвъі възложьше  на нь  отідѫ оставльше і  елѣ жіва
по пріключаю же  іереі етеръ  съхождааше пѫтемь тѣмъ  і відѣвъ і мімо іде
такожде і левгітъ  бъівъ на томьжде мѣстѣ  прішедъ і відѣвъ і мімо іде
самарѣнін же етеръ грѧдъі  і пріде надь нь  і відѣвъ і млсрдова
і прістѫпль обѧза строупъі его  възліваѧ олѣі  і віно  въсаждъ же і на своі скотъ  пріведе і въ гостіньніцѫ  і прілежа емъ
і на оутріа ішедъ  вьземъ дъва пѣнѧза  дастъ гостіннікоу  і рече емоу прілежі емъ  і еже аште прііждівеші  азь егда възвраштѫ сѧ въздамъ ті
кьто оубо отъ тѣх тріі мьнітъ ті сѧ бъіті  іскрьніі въпадшоумоу въ разбоінікъі
онъ же рече  сътвореі млсть сь німъ  рече же емоу ісъ  іді і тъі творі такожде
въніде іс въ вес етерѫ  жена же етера іменемъ марта пріѧтъ і въ домъ своі
і се еі бѣ сестра  наріцаемаа маріѣ ѣже і сѣдъші прі ногоу ісвоу  слъішааше слово его
і марта млъвѣаше о мнозѣ слоужьбѣ  ставші же рече гі  не родіші лі  ѣко сестра моѣ  едінѫ мѧ оставі слоужіті ті  рьці оубо еі да мі поможетъ
отъвѣштав ісъ і рече еі  марѳо марѳо  печеші сѧ і мльвіші о мнозѣ
едіно же естъ на потрѣбѫ  маріѣ бо  благѫѭ чѧсть ізбъра  ѣже не отъімет сѧ отъ неѧ

кто отъ васъ іматъ дроуга  і ідет кь немоу полоу ношті  і речетъ емоу дроуже  въ заімъ даждъ мі трі хлѣбъі
іде дроугь мі пріде сь пѫті кь мнѣ  і не імамъ еже положѫ прѣдъ німъ
і тъ ізь ѫтрьѭдоу отъвѣштавъ речет  не творі  мі троуда  оуже двърі затворенъі сѫтъ  і дѣті моѧ съ мъноѭ на ложі сѫтъ  не могѫ въстаті і даті тебѣ
глѭ вамъ  аште і не даст емоу въстав  зане дроугь его естъ  нъ за безочьство его  въставъ дастъ емоу  еліко трѣбоуетъ
і азь вамъ глѭ  просіте і дастъ сѧ вамъ  іштѣте і обрѧштете  тлъцѣте і отвръзетъ сѧ вамъ
вьсѣк бо просѧі пріемлетъ  і іштѧі обрѣтаетъ  і тлъкѫштоумоу отвръзѫтъ сѧ
котораго же от вась  оу оца снъ своі  въспросітъ хлѣба  еда камень подастъ емоу  лі ръібъі  еда въ ръібъі мѣсто зміѭ подастъ емоу
ілі аште просітъ аіца  еда подастъ емоу скорпіѭ
аште оубо въі зьлі сѫште  оумѣете даѣні  ѣ благаѣ даѣті чѧдомъ вашімъ  колмі паче оцъ вашъ нбснъі дастъ дхъ благь  просѧштіімъ оу него
бъістъ же  егда глааше сіі  въздвігьші етера жена глас ъотъ народа  рече емоу  блажено чрѣво ношьшее тѧ  і сосьца ѣже есі сьсалъ
онъ же рече  тѣмъ же оубо  блажені слъішѧштіі слово бжіе  і хранѧштіі е

нічтоже покръвено естъ еже не отъкръіетъ сѧ  і таіно еже не разоумѣетъ сѧ
зане еліко въ тьмѣ рѣсте въ свѣтѣ оуслъішітъ сѧ  і еже въ оухо гласте въ таіліштіхъ  проповѣ сѧ на кровѣхъ
глѭ же вамъ дроугомъ моімъ  не оубоіте сѧ ъотъ оубіваѭштііхъ тѣло  і по томъ не могѫштемъ ліха чесо сътворіті
съкажѫ же вамъ кого оубоіте сѧ  оубоіте сѧ  імѫштааго власть  по оубіеніі въврѣшті въ геонѫ  еі глѭ вамъ  того оубоіте сѧ
не пѧть лі птіць вѣнітъ сѧ пѣнѧзема дьвѣма  і ні едіна отъ ніхъ нѣстъ забъвена прѣдъ бмъ
нъ і власі главъі вашеѧ въсі ічьтені сѫтъ  не боіте сѧ оубо мнозѣхъ птіць соулѣіші есте въі
глѭ же вамъ  всѣкь іже ісповѣстъ мѧ прѣдъ члкъі  ісповѣмъі і прѣдъ англъі бжіі
а отъвръгъі сѧ мене прѣдъ члкъі  отвръженъ бѫдетъ прѣдъ англъі бжіі
і вьсѣкь іже рече тъ слово на сна члчскааго отъпоустітъ сѧ емоу  а іже власвімісаетъ на дхъ стъіі  не отьпоустітъ сѧ емоу
егда же пріведѫтъ въі на сьньмішта і власті і влдчьства  не пьцѣте сѧ како  лі чьто помъісліте  лі чьто речете
стъі бо дхъ наоучітъ въі вь тъ чась  ѣже подобаетъ глаті
рече гь прітчѫ сіѭ  члкоу етероу  оугобьзі сѧ ніва
і  мъішлааше вь себѣ глѧ  чьто сьтворѭ  ѣко не імамъ кьде сьбьраті плодъ моіхъ
рече же се сътворѭ  разорѭ жітьніцѫ моѭ  і большѫ съзіждѫ  і съберѫ тоу въсѣ жіта моѣ  і доброе мое
і рекѫ дші моеі дше  імаші много добро  лежѧшті на лѣта многа почіваі  ѣждъ піі і веселі сѧ
рече же емоу бъ  безоумьне  въ сіѭ ношть дшѫ твоѭ істѧзаѭтъ от тебе  а ѣже оуготова комоу бѫдѫтъ
тако  вьсѣкь сьбіраѧі въ себѣ  а не вь бъ богатѣѧі  се глѧ възгласі  імѣѧі оуші слъішаті да слъішітъ
не боі сѧ малое стадо  ѣко благоізволі оць вашъ  даті вамъ црствіе
продадіте імѣніѣ ваша  і дадіте мілостъінѭ  сътворіте себѣ  вълагалішта не тьлѣѭшта  ськровіште не оскѫдѣѭштее на нбсхъ  ідеже тать не прібліжаетъ сѧ  ні тьлѣ тьлітъ
ідеже бо е ськровіште ваше  тоу і срдца ваша бѫдѫтъ
бѫдѫ чрѣсла ваша прѣпоѣсана  і свѣтільніці горѫште
і въі подобьнъі члкмъ  чаѭштемъ га своего  когда възвратітъ сѧ отъ бракь  да прішедъшоу і тлъкнѫвъшоу абіе отвръзѫтъ емоу
і блажені рабі ті  ѧже гь обрѧштетъ бьдѧштѧ  амін глѭ вамъ  ѣко поѣшетъ сѧ  і посадітъ ѧ  і мінѫвъ послоужітъ імъ
любо въ въторѫѭ любо въ третіѭ стражѫ прідетъ  і обрѧштетъ тако  блажені рабі ті
се же вѣдіте  ѣко аште бі вѣдѣ гнъ храмінъі  въ къ час тать прідет  бьдѣлъ оубо бі  і не бі далъ подьръіті домоу своего
і въі бѫдѣте готові  ѣко въ ньже час не мъніте  снъ члчь прідетъ

бѣ оучѧ ісъ  на едіном  отъ соньмішть  въ сѫботъі
і се жена дхъ імѫшті  недѫженъ зіте лѣт  і бѣ слѫка  не могѫшті въсклоніті сѧ отъ нѫдь
оузьрѣвь же ѭ ісъ прігласі  і рече еі  жено  опоуштена есі отъ недѫга твоего
і вьзложі на нѭ рѫцѣ  і абіе прострѣтъ сѧ  і славлѣаше ба
отъвѣштав же соунагогь  негодоуѧ  зане въ сѫботѫ іцѣлі ѭ ісъ  глааше народоу  шесть дьніі есть въ нѧже достоітъ дѣлаті въ тъі оубо пріходѧште цѣліте сѧ  а не въ день сѫботънъі
отъвѣштавъ же емоу гь рече  ліцемѣрі  кождо васъ  вь сѫботѫ  не отрѣшаетъ лі волоу своего  лі осьла отъ ѣсліі  і ведетъ напаѣт
сіѭ же дьштерь авраамлѭ сѫштѫ  ѭже съвѧза сотона  се осмое на десѧте лѣто  не достоѣаше лі раздрѣшіті е ѧ отъ ѫзъі се ѧ  въ день сѫботънъі
і сі глштоу емоу  стъідѣахѫ сѧ вьсі протівлѣштіі сѧ емоу  і въсі людіе  радоваахѫ сѧ  о въсѣхъ славьнъіхъ бъіваѭштііхъ отъ него
подобьно естъ црьство нбсъное зрьноу  гороушъноу  еже пріемъ члкь  въвръже въ врътоград своі  і въстрасте і бъіс въ дрѣво веліе  і птіцѧ нбснъіѧ въселішѧ сѧ въ вѣтві его
і пакъі рече  комоу оуподоблѭ црствіе бжіе
подобьно естъ к васоу  іже пріемъші жена  съкръі въ мѫцѣ трі сатъ  доідеже въскъісѫ вьсѣ
і прохождааше скозѣ градъі і въсі  оучѧ  і шествіе творѧ въ ерлмъ
рече же емоу етеръ  гі аште мало естъ спсаѭштііхъ сѧ  онъ же рече кь немоу
подвізаіте сѧ въніті скозѣ тѣсьнаѣ врата  ѣко мнозі глѭ вамъ  възіштѫтъ въніті  і не възмогѫтъ
отъ нелі оубо въстанетъ гднъ домоу  і затворітъ двьрі  і начьнете вънѣ стоѣті  і тлѣшті въ двьрі глште  гі гі отвръзі намъ  і отъвѣшттав речечетъ вам  не вѣмъ васъ отъ кѫдоу есте
тогда начьнете глаті  ѣхомъ прѣдъ тобоѭ і піхомъ  і на распѫтііх нашіхъ оучілнъі есі
і рече тъ глѭ вамъ  не вѣмъ вас от кѫдѣ есте  отъстѫпіте отъ мене  въсі дѣлателе неправъдѣ
тоу бѫдетъ плачь і скрьжьтъ зѫбомъ  егда оузьріте авраама  і ісаака іѣкова  і въсѧ прркъі  въ црствіі бжіі  въі же ізгонімъі вонъ
і прідѫт отъ въстокь і западъ  і сѣвера і юга  і възлѧгѫт въ црствіі бжіі

вьніде ісъ вь домъ етера кьнѧза фарісеіска  въ сѫботъ ѣстъ хлѣба  і ті бѣахѫ назіраѭште і
і се члкь етеръ імъі водънъіі трѫдь  і бѣ прѣдь німь
і отвѣштавъ ісъ рече кь законьнікомъ  і фарісеомъ глѧ  аште достоітъ въ сѫботъ іцѣліті і
оні же оумлъчашѧ  і пріемъі і  іцѣль і отъпоусті і
і отъвѣштав рече  которааго  васъ оселъ лі волъ  въ стоуденець въпадетъ  і абіе не істръгнетъ лі его въ день сѫботьнъіі
і не възмогѫ отъвѣштаті емоу
гла же кь зьванъіімъ  прітьчѫ обьдръжѧ  како прѣдъсѣданіѣ ізбіраахѫ  глѧ кь німъ
егда зьванъ бѫдеші къімъ на бракь  не сѧді на прѣдьніім мѣстѣ  еда кто  честьнѣі тебе бѫдетъ зьванъііхъ
і прішедъ зьвавъі тѧ і оного  речетъ ті  даждъ семоу мѣсто  і тогда начьнеші съ стоудомъ послѣдьнее мѣсто дръжаті
нъ егда зьванъ бѫдеші  шед сѧді на послѣдьніімъ мѣстѣ  да егда прідетъ зьвавъіі тѧ  і речетъ ті дроуже посѧді въіше  тогда бѫде ті слава  прѣдъ вьсѣм і сѣдѧштіімі съ тобоѭ
ѣко вьсѣкь възносѧі сѧ сьмѣрітъ сѧ  і сьмѣрѣѧі сѧ  самъ  възнесет сѧ
члкъ етеръ сьтворі вечерѭ веліѭ  і зьва мьногъі
і посьла раба своего въ годъ вечерѧ  решті зьванъіімъ  грѧдѣте ѣко оуже оуготована сѫтъ вьсѣ
і начѧшѧ въкоупь отъріцаті сѧ въсі  пръвъіі рече емоу  село коупіхъ  і імамъ нѫждѫ ізіті і відѣті е  молѭ тѧ імѣі мѧ отрочьна
і дроугъі рече емоу  сѫпрѫгь воловънъііхъ коупіхъ пѧть  і грѧдѫ іскоусітъ іхъ  молѭ тѧ імѣі мѧ отърочна
і дроугъі рече женѫ поѧхъ  і сего раді не могѫ пріті
і прішедъ рабь ть повѣда гспдіноу  своемоу сіі  тогда разгнѣвав сѧ гнъ домоу  рече рабоу своемоу  ізіді скоро на распѫтіѣ  і стьгнъі града  і ніштѧѧ і бѣдьнъіѧ  і хромъіѧ і слѣпъіѧ въведі сѣмо
і рече рабь гдноу своемоу  бъіс еже повелѣ  і еште мѣсто естъ
рече же гнъ рабоу  ізіді на пѫті і халѫгъі  і оубѣді въніті  да наплъніть сѧ домъ моі
глѭ бо вамъ  ѣко ні едінъ же мѫжь тѣхъ зьванъііхъ  не въкоусітъ моеѧ вечерѧ  мьнозі бо сѫтъ зьваніі мало же ізбьранъііх

члкъ етеръ імѣ дъва снъі
і рече менъші снъ оцоу  оче даждъ мі достоінѫѭ чѧсть імѣніѣ  і раздѣлі іма імѣніе
і не по мнозѣхъ дънехъ  сьбьра въ вьсе мьніі снъ  отіде на странѫ далече  і тоу съі расточі імѣніе свое жівъі блѫдъно
іждівъшоу же емоу вьсѣ  бъіс гладъ крѣпокъ на странѣ тоі  і тъ начѧтъ лішаті сѧ
і шедъ прілѣпі сѧ едіномъ  отъ жітель странъі тоѧ  і посъла і на села своѣ пастъ свініі
і желааше насъітіті сѧ  отъ рожець ѧже ѣдѣахѫ свініѧ  і ніктоже даѣаше емоу
въ себѣ же прішедъ рече  колікоу наемънікъ оца моего ізбъіваѭтъ хлѣбі  аз же сьде гладомъ гъіблѭ
въставъ ідѫ кь оцоу  і рекѫ емоу оче съгрѣшіхъ на нбо і прѣдъ тобоѭ
юже не достоінъ есмъ нарешті сѧ снъ твоі  сътворі мѧ ѣко едіного от наемьнікь твоіхъ
і въставъ  поіде кь оцоу своемоу  еште же емоу  не далече сѫштоу  оузьрѣ і оць его  і мілъ емоу бъіс  і текь нападе на въіѭ его  і облобъіза і
рече емоу снъ  оче съгрѣшіхъ на нбо  і прѣдъ тобоѭ  юже нѣсмъ достоінъ нарешті сѧ снъ твоі  сътворі мѧ ѣко едіного от наемънікь твоіхъ
рече же оць его кь рабомъ своім  скоро ізнесѣте одеждѫ пръвѫѭ і облѣцѣте і  і дадіте пръстень на рѫкѫ его  і сапогъі на нозѣ
і пріведьше телець оупітѣнъі заколіте  і ѣдъше да възвеселімъ сѧ
ѣко снъ моі сь мрътвь бѣ і ожіве  ізгъіблъ бѣ  і обѣ і обрѣте сѧ  і начѧшѧ веселіті сѧ
бѣ же снъ его старѣі на селѣ  і ако грѧдъі прібліжі сѧ кь домоу  слъіша пѣніѣ і лікъі
і прізьвавъ едіного от отрокъ  въпрашааше і  чьто оубо сі сѫтъ
онъ же рече емоу  братъ твоі пріде  і закьла оцъ твоі телець оупітѣнъіі  ѣко съдрава і пріѧтъ
разгнѣвавъ же сѧ  не хотѣаше въніті  оцъ же его ішедъ  молѣаше і
онъ же отъвѣштавъ рече оцоу своемоу  се коліко лѣтъ работахь тебѣ  і ніколіже заповѣді твоеѧ не прѣстѫпіх  і мьнѣ ніколіже не далъ есі і козьлѧте  да съ дроугъі моімі възвеселілъ сѧ бімъ
егда же снъ твоі сь  ізѣдъ твое імѣніе  съ любодѣіцамі пріде  і закьлалъ емоу есі телець пітомъ
онъ же рече емоу  чѧдо  тъі въсегда съ мъноѭ есі  і въсѣ моѣ твоѣ сѫтъ
 възвеселіті же сѧ і въздрадоваті подобааше  ѣко братъ твоі сь  мрътвъ бѣ і ожіве  ізгъіблъ бѣ  і обрѣте сѧ

вѣрнъі въ малѣ і въ мнозѣ вѣренъ естъ  і неправедънъі въ малѣ і въ мнозѣ не правъденъ естъ
аште оубо въ неправедьнѣмъ  мамонѣ вѣрні не бъісте  въ істіннѣмъ  кьто вамъ вѣрѫ іметъ
і аште въ тоуждемъ вѣрьні не бъісте  ваше кьто дасть вамъ
нікъіже бо рабь не можетъ дьвѣма гднома работаті  любо едіного вьзенавідіт  а дроугаго възлюбітъ  лі едіного дръжітъ сѧ  а о дроузѣмъ не родіті начьнетъ  не можете боу работаті і мамонѣ
слъішаахѫ же сі всѣ фарісеі  сьребролюбьці сѫште  і подражаахѫ і
і рече імъ  въі есте оправдаѭштеі сѧ прѣдъ члкъі  бъ же вѣстъ срдца ваша  ѣко еже естъ въ члцѣхъ въісоко  мръзость прѣд бмъ естъ
члкь етеръ бѣ богатъ  і облачааше сѧ въ порфірѫ і въ воусь  веселѧ  сѧ на въсѣкь день свѣтъло
оубогь же бѣ етеръ  іменем лазаръ  іже лежааше прі вратѣхъ его гноіінъ
і желааше насъітіті сѧ отъ кроупіць  падаѭштііхъ съ трапезъі богатааго  нъ і псі пріходѧште  облізаахѫ гноі его
бъіс же оумрѣті ніштоуоумоу  і несеноу бъіті англъі на лоно  авраамле  оумрѣтъ же і богатъі  і погрѣсѧ і въ адѣ
і възведъ очі своі съі въ мѫкахъ  оузьрѣ авраама із далече  і лазара на лонѣ его
і вьзглашь рече  оче аврааме помлоуі мѧ  і посьлі лазара  да омочітъ конець пръста своего въ водѣ  і оустоудіт ѧзкь моі  ѣко страждѫ въ пламені семъ
рече же емоу авраам  чѧдо помѣні  ѣко въспріѧлъ есі благаа твоѣ въ жівотѣ твоемъ  і лазаръ такожде зьлаа  нънѣ же сьде оутѣшаетъ сѧ а тъі страждеші
і надъ въсѣмі сімі междоу вамі і намі  пропасть веліѣ оутвръді сѧ  ѣко да хотѧштіі мінѫті не възмагаѭтъ  ні іже отъ тѫдѣ кь намъ прѣходѧтъ
рече же молѭ тѧ  оубо оче  да і посьлеші въ дом оца моего
імамь бо пѧть братіѧ  ѣко да сьвѣдѣтельствоуетъ імъ да не і ті прідѫтъ  на мѣсто се мѫчьное
гла же авраамъ  імѫтъ мосеа і пррокъі  да послоушаѭтъ іхъ
онъ же рече ні оче аврааме  нъ аште кто от мрътвъііхъ ідетъ кь німъ  покаѭтъ сѧ
рече же емоу  аште мосеа і прркь не послоушаѭтъ  ні аште кто отъ мрътвъііхъ въскръснетъ  не імѫтъ вѣръі

вънемлѣте себѣ  аште съгрѣшітъ братъ твоі запрѣті емоу  і аште покаетъ сѧ отпоусті емоу
і аште се дмькратіцеѭ дьнемъ  съгрѣшітъ кь тебѣ  і седміцеѭ обратітъ сѧ кь тебѣ  глѧ каѭ сѧ  отъпоусті емоу
і рѣшѧ аплі кь гю  пріложі і нам вѣрѫ
рече же гь  аште бісте імѣлі вѣрѫ  ѣко зръно гороушъно  гла лі бісте соукамінѣ сеі  въздері сѧ і въсаді сѧ въ море  послоушала бі васъ
которъі же отъ васъ  раба імѣѧ  орѫштъ лі пасѫшть  іже прішедъшоу емоу съ села  речетъ емоу абіе  мінѫвъ възлѧзі
і не речетъ лі емоу  оуготоваі чьто вечерѣѭ  і прѣпоѣсавъ сѧ слоужімі  доньдеже ѣмъ і піѭ  і по томъ ѣсі і піеші тъі
еда іматъ хвалѫ рабоу томоу  ѣко сътворі повелѣнаа  не мьнѭ
тако  і въі егда сътворіте повелѣнаа вамъ  гліте ѣко рабі недостоіні есмъ  і еже длъжьні бѣхомъ сътво  іті  сътво р іхомъ
въсходѧштоу ісоу въ весь етерѫ  сьрѣте і  десѧть прокаженъ мѫжь  іже ставъше іздалече
і ті възнѣсѧ глась глште  ісе наставъніче помілоуі нъі
і відѣвъ ѧ рече імъ  шедьше покажіте сѧ іереомъ  і бъіс ідѫштемъ ім  ічістішѧ сѧ
едінъ же отъ ніхъ відѣвъ  ѣко іцѣлѣ  възвраті сѧ  гласомъ веліемъ славѧ ба
і падъ ніць на колѣноу его  хвалѫ емоу въздасть  і тъ бѣ самарѣнінъ
отъвѣштавъ же ісъ рече  не десѧть лі ічістішѧ сѧ  да девѧть
како не обрѣтѫ сѧ възвраштьше сѧ даті славъі боу  тъкьмо іноплеменьнікось
і рече емоу  вьстані іді  вѣра твоѣ спсе тѧ

сѫдіі бѣ етеръ въ етерѣ градѣ  ба не боѧ сѧ  і члкъ не срамлѣѧ сѧ
въдова же бѣ въ градѣ томь  і пріхождааше кь немоу глшті  мьсті мене отъ сѫпьрѣ моего
і не хотѣаше на длъзѣ врѣмені  по сіхъ же рече въ себѣ  аште і ба не боѭ сѧ  ні члкъ срамлѣѭ сѧ
зане творіт мі троудъ вьдовіца сі да мьштѫ еѧ  да не до коньца пріходѧшті застоітъ мене
рече же гь  слъішіте что сѫдіі неправедънъі глетъ
а бь не іматъ лі сътворіті  мьсті  ізбранъііхь своіхъ  въпіѭштііх кь немоу день і ношть  і тръпітъ на ніхъ
глѭ вамъ  ѣко сътворітъ мьсть іхъ вскорѣ
члка дьва вънідосте въ црквь помоліт сѧ  едінъ фарісеі  а дроугъі мъітарь
фарісеі же ставъ сіце въ себѣ молѣаше сѧ  бже хвалѫ тебѣ въздаѭ  ѣко нѣсмъ ѣко і прочіі члці   хъіштьніці  неправедьніці  прѣлюбодѣі  лі ѣко сь мъітарь
поштѫ сѧ дьва кратъі въ сѫботъ  десѧтінѫ даѭ от вьсего еліко прітѧжѫ
а мъітарь  іздалече стоѧ  не хотѣаше очі възвесті на нбо  нъ біѣше въ пръсі своѧ глѧ  бже мілостівь бѫді мьнѣ грѣшьнікоу
глѭ вамъ  сьніде сь оправьданъ вь домь своі  паче оного  ѣко въсѣкь възносѧі сѧ съмѣріт сѧ  і сьмѣрѣѧ і сѧ вьзнесет сѧ
чкъ етеръ пріде къ ісоу  іскоушаѧ і і глѧ  оучітелю благъі  чьто сътворь  жівотъ вѣчьнъі наслѣдоуѭ
рече же емоу ісъ  чьто мѧ глеші блага  ніктоже благь тъкьмо едінъ бъ
заповѣді вѣсі  не оубіі не прѣлюбъі сътворі  не оукраді не лъжі съвѣдѣтель бѫді  чьті оца і мтръ твоѭ
онъ же рече емоу  вьсѣ сі съхраніхъ отъ юності моеѧ
слъішавъ же ісъ рече емоу  еште едіного не доконьчалъ есі  вьсе еліко імаші продаждъ  і раздаі ніштіім  і імѣті імаші ськровіште на нбсхъ  і грѧді по мьнѣ
онъ же слъішавь сіі  пріскръбенъ бъістъ  бѣ бо богатъ зѣло
відѣвъ же і ісъ  пріскръбьна сѫшта  рече  како не оудобь імѫштіім богатство  въ црство бжіе вьніті
оудобьнѣ бо естъ вельбѫдоу скозѣ ігьлінѣ оуші проіті  неже богатоу въ црство бжіе въніті
рѣшѧ же слъішавъшеі  кто можетъ спсенъ бъіті
онъ же рече  не възможьна отъ члкъ  а отъ ба въсѣ възможьна сѫтъ
бъіс прібліжіті сѧ ісоу въ еріхѫ  слѣпець етеръ сѣдѣаше прі пѫті просѧ
слъішавъ же народа мімоходѧшта  въпрашааше  что оубо се естъ
повѣдашѧ же емоу  ѣко ісъ назареі мімо ходітъ
і възьпі глѧ  ісе сне ддвъ помлоуі мѧ
і прѣдъ ідѫштіі  прѣштаахѫ емоу да оумлъчітъ  онъ же паче въ піѣаше глѧ  сне ддовъ помілоуі
ставь же ісъ повелѣ прівесті і кь себѣ  прібліжьшоу же сѧ емоу кь немоу  въпросі і
чьто хоштеші  да ті сьтворѭ  онъ же рече  гі да прозьрѭ
ісъ же рече емоу  прозьрі  вѣра твоѣ спсе тѧ
і абіе прозьрѣ  і въ слѣдъ его ідѣаше славѧ ба  і вьсі людіе відѣвъше въздашѧ хвалѫ боу

въніде ісъ въ еріхѫ
і се мѫжь іменемъ наріцаемъі закьхеі  сь бѣ старѣі мъітарем  і тъ бѣ богатъ
і іскааше відѣті іса кьто естъ і не можааше народомъ  ѣко тѣломъ малъ бѣ
і прѣд текъ възлѣзе на соукомаріѭ  відѣтъ іса  ѣко тѫдѣ хотѣаше мімо іті
і ѣко пріде на мѣсто  възьрѣв ісъ відѣ і  і рече кь немоу  закьхеоу  потъштав сѧ сьлѣзі  дьнесъ бо подобаетъ мі въ домоу твоемъ бъіті
і потьштавь сѧ сълѣзе  і пріѧтъі радоуѧ сѧ
і відѣвъше і  ръпьтаахѫ глште  ѣко кь грѣшьноу мѫжоу въніде вітатъ
ставъ же закьхеі рече кь гю  се полъ імѣніѣ моего гі  дамъ ніштіімъ  і аште есмъ кого чімъ оуобідѣлъ  възвраштѫ се дморіцеѭ
рече же кь немоу ісъ  ѣко дьнесь спсеніе домоу семоу бъіс  зане і сь снъ авраамлъ естъ
пріде бо снъ члчь  възіскатъ і спстъ погъібъшааго
члкъ етеръ добра рода  іде на странѫ далече  пріѧті црсттво  і възвратіті сѧ
прізьвавъ же іть рабь своіхъ  і въдастъ імъ і мнась  і рече імъ коуплѭ дѣіте  доньдеже прідѫ
а граждане емоу  не хотѣахѫ его  і посьлашѧ молітвѫ въ слѣдъ его  глште  не хоштемъ семоу  да црствоует надъ намі
і бъіс егда възвраті сѧ пріемъ црствіе  і рече  да прігласѧтъ емоу рабъі  імъ же дастъ сьребро  да оувѣстъ какѫ коуплѭ сѫтъ сътворілі
пріде же пръвъі глѧ  гі мнась твоѣ  десѧть прідѣла мнасъ
і рече емоу  благъі рабе і вѣрнъі  ѣко о малѣ вѣренъ бъіс  бѫді область імъі  надь десѧтіѭ градъ
і пріде въторъі глѧ  мнась твоѣ гі  сътворі пѧть мнасъ
рече же і томоу  і тъі бѫді надъ пѧтіѭ градъ
і дроугъі пріде глѧ  гі се мнась твоѣ  ѭже імѣхъ  положенѫ въ оуброусѣ
оубоѣх бо сѧ тебе  ѣко члкъ ѣръ есі  въземлеші его же не положь і жьнеші   ѭдоуже не сѣавъ
і гла емоу  отъ оустъ твоіхъ сѫждѫ ті зьлъіі рабе  вѣдѣаше ѣко члкъ ѣръ есмъ  въземлѭ егоже не положь  і жьнѭ егоже не сѣахь
 і по чьто моего не дастъ сьребра пѣнѧжьнікомъ  і азь прішед  съ ліхвоѭ істѧзалъ бімъ е
і прѣстоѧштіімъ рече  възьмѣте отъ него мнась  і дадіте імѫштоумоу іть мнась
глѭ же вамъ  ѣко вьсѣкомоу  імѫштоумоу дадѧтъ  а от не імѫштаго  і еже іматъ  отъімѫтъ от него  се глѧ възгласі  імѣѧі оуші слъішаті  да слъішітъ

рече гь своім оученікомъ
вьнемлѣте отъ кьніжьнікь  хотѧштііхъ въ одеждахъ ходіті  і любѧштііхъ цѣлованіѣ на тръжіштіхъ  і прѣдъ сѣданіѣ  на съньміштіхъ  і прѣдьзьваніѣ  на вечерѣхъ
іже сьнѣдаѭт домъі въдовіць  і віноѭ далече молѧтъ сѧ  сіі пріімѫть осѫжденіе боле

вьзьрѣвъ же відѣ  въмѣтаѭштѧѧ въ газофілакіѭ даръі своѧ богатъіѧ
відѣвъ же етерѫ въдовіцѫ оубогѫ  вь мѣтаѭштѫ тоу  дьвѣ лептѣ
і рече  вь істінѫ  глѭ вам  ѣко въдовіца сі оубогаа  боле въсѣхъ въвръже
вьсі бо сіі  от ізбъітъка своего  въвръгѫ въ даръі  а сі о лішеніѣ своего  вьсе імѣніе еже імѣаше въвръже  сіі глѧ възгласі  імѣѧі оуші слъішаті да слъішіт
рече гь блюдѣте  не оужасаіте сѧ  мнозі бо прідѫт въ імѧ мое глште  азь есмъ і врѣмѧ мое прібліжі сѧ  не ідѣте въ слѣдъіхъ
егда же оуслъішіте брані  і нестроеніѣ  не оубоіте сѧ  подобаетъ бо сім прѣжде бъіті  нъ не абіе коньчіна
възложѧтъ бо на въі рѫкъі своѧ  і іжденѫтъ  прѣдаѭште на сьньмішта  і темьніцѧ  ведомъі къ црмъ і влдкамъ  імене моего раді
пріключітъ же сѧ вамъ въ съвѣдѣтельство
положіте оубо на срдцііхъ вашііхъ  не прѣжде пооучаті сѧ отвѣштаваті
азь бо дамъ вамъ оуста і прѣмѫдрость  еіже не възмогѫтъ протівіті сѧ  ні отъвѣштаваті  всі протівлѣѭштеі сѧ вамъ
прѣдані же бѫдете родітелъі  і братіѭ  родомъ і дроугъі  і оумрътвѧтъ отъ васъ
і бѫдете ненавідімі вьсѣмі імене моего раді
і власъ отъ главъі вашеѧ не погъібнетъ
въ тръпѣніі вашемъ сътѧжіте дшѧ вашѧ
і бѫдѫтъ знаменіѣ  въ слъньці і лоунѣ і звѣздахъ  і на земі тѫга ѧзъікомъ  отнечааніѣ шоума моръскааго і възмѫштеніѣ
іздъіхаѭштем члкмъ  отъ страха і чааніѣ грѧдѫштііхъ на въселенѫѭ  сілъі бо нбсънъіѧ двігнѫтъ сѧ
і тогда оузьріте сна члчьскааго  грѧдѫшта на облацѣхъ  съ сілоѭ і славоѭ многоѭ
нбо і землѣ мімо ідетъ  а словеса моѣ не мімо ідѫт
вънемлѣте же себѣ  еда когда отѧгочаѭтъ срдца ваша  обѣданіемъ і піѣньствіі  і печальмі жітііскъіімі  і наідетъ на въі вънезаапѫ денетъ
ѣко сѣть бо прідетъ  на вьсѧ сѣдѧштѧѧ на ліці въсеѧ землѧ
бьдіте оубо на вьсѣко врѣмѧ молѧште сѧ  да сьподобіте сѧ оубѣжаті сіхъ вьсѣхъ хотѧштііхъ бъіті  і статі прѣдъ сномъ члчьскомъ

ѣві же сѧ емоу англъ съ нбсе оукрѣплѣѧ і
і бъіс въ подвізѣ  прілежьнѣе молѣаше сѧ  і бъіс потъ его ѣко каплѣ кръве каплѧштѧ на землѭ
і въставъ отъ молітвъі

вѣсѧ съ ісмь і на два зьлодѣа  оубітъ
і егда прідѫ на мѣсто наріцаемое краніево  тоу распѧсѧ і  і  оба зьлодѣа  ового оубо о деснѫѭ  а дроугаго о шоуѭ распѧсѧ
ісь же глааше оче  отъпоусті імъ  не вѣдѧтъ бо сѧ чьто творѧтъ  раздѣлѣѭште же різъі его  метаахѫ жрѣбіѧ
і стоѣахѫ людіе зьрѧште  подрѣжаахѫ же і і кьнѧзі глште сь німі  інъі естъ спслъ да спсетъ і сѧ  аште тъ естъ хъ снъ бжіі ізбранъі
рѫгаахѫ же сѧ емоу і воіні прістѫпаѭште  і оцетъ прідаваѭште  емоу
і глште  аште тъі есі црь іюдеіскь  спсі сѧ самъ
бѣ же напісаніе напісано надь німъ  кьнігамі еліньскамі і роумьскамі і евреіскамі  сь есть црь іюдеіскь
едінъ же от обѣшеноую зьлодѣю  хоулѣаше і глѧ  аште тъі есі хъ  спсі сѧ самъ і нъі
отъвѣштавь же дроугъіі  прѣштааше емоу глѧ  ні лі тъі боіші сѧ ба  ѣко въ томьжде осѫжденіі есі
і вѣ оубо въ правьдѫ  достоінаѣ бо  ѣже дѣлаховѣ  въспріемлевѣ  а сь нічесоже зьла сьтворь
і глааше ісві  помѧні мѧ гі егда прідеші въ црствіе сі
і рече емоу ісъ  амінъ глѭ тебѣ  дьнесь съ мноѭ бѫдеші въ раі
бѣ же годіна ѣко шестаа  і тъма бъіс по вьсеі землі  до годінъі девѧтъіѧ
слънцоу мръкьшоу  і катапетазма  црковънаа раздра сѧ на двое  от горъі до нізоу
і възглашь ісъ гласомь веліемъ рече  оче  вь рѫцѣ твоі прѣдаѭ дхъ моі  і се рекь іздьше
відѣвъ же сьтьнікь бъівъшее  прославі ба глѧ  въ істінѫ члкь сь правьденъ бѣ
і въсі прішедъше і на позорось  відѧште бъіваѭштаа  біѭште пръсі своѧ възвраштаахѫ сѧ
стоѣахѫ же вьсі знаеміі емоу  іздалече  і женъі въшедъшѧѧ сь німъ от галілеѧ  і зьрѧштѧ сіхъ

въ едінѫ сѫботъ  зѣло рано прідѫ женъі на гробъ  носѧштѧ ѧже оуготовашѧ ароматъі  і етеръі съ німі
і обрѣтѫ камень отваленъ отъ гроба
і въшедьшѧ не обрѣтѫ тоу тѣлесе га іса
і бъіс не домъіслѧштамъ сѧ імъ о семъ  і се мѫжа дьва стасте въ ніхъ въ різахъ бльштѧштах сѧ
прістрашънамъ же бъівъшамъ імъ  і поклоньшамъ ліца на землѭ  рѣсте кь німъ чьто іштете жівааго съ мрътвъіімі
нѣстъ съде  въста бо  помѧнѣте ѣкоже гла вамъ  еште съі въ галілеі
глѧ  ѣко подобаетъ сноу члчьскоумоу прѣданоу бъіті  въ рѫцѣ члкъ грѣшьнікъ  і распѧтоу бъіті і третіі денъ въскрснѫті
і помѧнѫшѧ глъі его
і възвраштъшѧ сѧ от гроба  възвѣстішѧ вьсѣ сіі едіномоу на десѧте  і всѣмъ прочіімъ
бѣ же маріа магдалъіні  іоанна  і маріѣ іѣковлѣ  і прочѧѧ сь німі  ѧже і глаахѫ кь апломъ сіі
і авішѧ сѧ прѣдь німі  ѣко блѧді глі іхъ  і не імаахѫ вѣръі імъ
петръ же въставъ тече кь гробоу  і прінікь відѣ різъі лежѧштѧ едінъі  і іде въ себѣ дівѧ сѧ  бъівъшоумоу
і се дъва от ніхъ бъісте  ідѫшта въ тьжде день  въ весь отстоѭштѫѭ  стадіі шесть десѧтъ от іерлма  еіже імѧ емаоусъ
і та бесѣдовааста къ себѣ  о всѣхъ пріключьшііхъ сѧ сіхъ
і бъіс бесѣдоуѭштема іма і сътѧзаѭштема сѧ іма  і се самь ісъ прібліжі сѧ ідѣаше с німа
очі же дръжасте сѧ да его не познаете
рече же кь німа что сѫтъ словеса сі о ніхъже сътѧзаета сѧ кь себѣ ідѫшта і еста дрѧсела
отъвѣштавъ же едінъ  емоуже імѧ клеопа  рече кь немоу  тъі лі едінъ прішелецъ есі въ іерлмъ  і не чоу бъівъшііхъ въ немь въ дьні сіѧ
і рече кь німа къііхъ  она же рѣсте емоу  ѣже о ісѣ назареі  іже бъіс мѫжь пррок  сіленъ дѣломъ і словомъ  прѣдъ бмь і всѣмі людьмі
і како прѣдашѧ архіереі і кнѧзі наші на осѫжденіе сьмрьті і распѧшѫ і
мъі же надѣахомъ сѧ  ѣко сь естъ хотѧі ізбавіті ізрлѣ  нъ і надъ вьсѣмі третіі се ден дънес іматъ  отнеліже сі бъішѧ
і женъі етеръі от насъ оужасішѧ нъі бъівъшѧ рано оу гроба
і не обрѣтшѧ тѣлесе его прідѫ глѭштѧ  і авленіе англа відѣвъшѧ  іже і глѭтъі жіва
і ідѫ етері от насъ кь гробоу і обрѣтѫ тако ѣкоже і женъі рѣшѧ  самого жене відѣшѧ
і ть рече кь німа  о неразоумънаѣ  і моудънаа срдцемъ вѣроваті о въсѣхъ ѣже глашѧ пррці
не тако лі подобааше пострадаті хоу і въскръснѫті отъ мрътвъііхъ  і въніті въ славѫ своѭ
і наченъ от мосеа і отъ всѣхъ пррок съказааше іма кьнігъі  ѣже бѣахо о немъ пісана
і прібліжішѧ сѧ въ вес  въ нѭже ідѣашете  і тъ творѣаше сѧ дале іті
і нѫждаасте і глѭшта  облѧзі сь нама  ѣко прі вечерѣ естъ  і прѣклонілъ сѧ естъ юже ден  і въніде сь німа облешть
і бъіс ѣко вьзлеже сь німа  пріемъ хлѣбъ блві  і прѣломъ даѣше іма
онѣма же отвръзосте сѧ очі і познаста і  і тъ іштезе от нею
і рѣсте кь себѣ  не срдце лі наю горъі бѣ въ наю  егда гла кь нама на пѫті  і ѣко съказааше нама кьнігъі
і въставъша въ ть час  възвратісте сѧ въ іерлмъ  і обрѣтосте совъкоупьшѧ сѧ едіного на десѧте  і іже бѣахѫ сь німі
глште  ѣко въ істінѫ въстахъ  і ѣві сѧ сімоноу
і та повѣдаасте  ѣже бъішѧ на пѫті  і ѣко сѧ позна іма въ прѣломленіе хлѣба
ста по срѣдѣ оученікъ своіхъ  і гла імъ міръ вамъ  азь есмъ не боіте сѧ
оубоѣвъше же сѧ і прістрашьні бъівъше  мьнѣахѫ дхъ відѧште
і рече імъ  что съмѫштені есте  і по что помъішеніѣ въсходѧтъ въ срдца ваша
відіте рѫцѣ моі і нозѣ моі  ѣко самъ азъ есмъ  осѧжате мѧ і відіте  ѣко дхъ плъті і кості не іматъ  ѣко же мѧ відіте імѫшта
і се рекь показа імъ рѫцѣ і нозѣ і ребра своѣ
еште же не вѣроуѭштемъ імъ отъ радості і чоудѧштемъ сѧ рече імъ  іматете лі что сънѣдно сьде
оні же дашѧ емоу ръібъі печенъі чѧсть і отъ бьчелъ сьтъ
і ѣдъ прѣдь німі  прочее дастъ ім
і рече імъ  се сѫтъ словеса ѣже глахъ вамъ  еште жівъ съі  ѣко подобаетъ съкончаті сѧ  въсѣмъ напісанъі імъ  въ законѣ мосеовѣ і пррцѣхъ і псалмѣхъ о мьнѣ
тогда отвръзе імъ оумъ  да разоумѣѭтъ кьнігъі
і рече імъ  ѣко тако естъ пісано  і тако подобааше пострадаті хоу  і въскрснѫті отъ мрътвъііхъ третіі день
і проповѣдаті сѧ въ імѧ его  покаанію і отъпоуштенію грѣхоховъ  въ всѣхь ѧзъіцѣхъ  наченьше отъ іерлма
въі же есте съвѣдѣтеле сімъ
і се азь посьлѭ обѣтованіе оца моего на въі  въі же сѧдѣте въ градѣ іероусалімъстѣ  доньдеже облѣчете сѧ сілоѭ съ въіше
ізведе же ѧ вонъ до віѳаніѧ  і въздвігъ  рѫцѣ своі блві ѧ
і бъіс егда блвѣше ѧ  отъстѫпі отъ ніхъ  і възношааше сѧ на нбо
і ті поклонішѧ сѧ емоу  і възвратішѧ сѧ въ іерлмъ  съ радостіѭ веліеѭ
і бѣахѫ въінѫ въ цркві  хвалѧште ба  і блвште га амінъ

ісконі бѣ слово і слово бѣ оу ба  і бъ бѣ слово
се бѣ ісконі оу ба
вьсѣ тѣмъ бъішѧ  і бежнего нічесоже не бъістъ  еже бъістъ
въ томъ жівотъ бѣ  і жівотъ бѣ свѣтъ члкмъ
і свѣт въ тьмѣ свътітъ сѧ  і тьма его не обѧт
бъіс члкъ посъланъ от ба  імѧ емоу іоанъ
сь пріде въ сьвѣдѣтелство да съвѣдѣтельствоуетъ о свѣтѣ да всі вѣрѫ імѫтъ емоу 
не бѣ тъ свѣт  нъ да сьвѣдѣтельствоуетъ о свѣтѣ
бѣ свѣт істінънъ  іже просвѣштаетъ въсѣкого чка ідѫштааго въ міръ
въ мірѣ бѣ і міръ тѣмъ бъіс  і весь міръ его не
пріѧтъ
елікоже іхъ пріѧтъі  дастъ імъ область  чѧдомъ бжіем бъіті  вѣроуѭштіімъ въ імѧ его
іже не от кръве ні от похоті плътьскъіѧ  ні от похоті мѫжьскъі  нъ от ба родішѧ сѧ
і слово плъть бъістъ  і въселі сѧ внъі  і відѣхомъ славѫ его  славѫ ѣко іночѧдааго от оца  ісплънь благодѣті і істінъі
іоанъ съвѣд  тельствоуеть  о немъ і взьва глѧ  сь бѣ егоже рѣхъ грѧдъі по мнѣ прѣдъ мъноѭ бъіс  ѣко пръвѣі мене бѣ
і от ісплъненіѣ его мъі всі пріѧсомъ благодѣть въз благодѣть
ѣко мосеомъ законъ данъ бъістъ  благодѣть і істіна  ісхомъ бъість
ба ніктоже не відѣ нікьдеже  нъ тькьмо іночѧдъі снъ  съіі въ лонѣ оч  тъ ісповѣда
і се естъ съвѣдѣтельство іоаново  егда посълашѧ іюдеі отъ іерлма іереѧ і левгітъі  да въпросѧтъі і  тъі кто есі
і ісповѣда  і не отвръже сѧ  і повѣда  ѣко нѣсмъ азь хь
і въпросішѧ і  чьто оубо тъі есі  іліа лі есі  і гла нѣсмь  прркъ лі оубо есі тъі  і отвѣ ні
рѣшѧ емоу кто есі  да отъвѣтъ дамъ  посълавъшіімъ нъі  чьто глеші о тебѣ самомь
рече азъ глас въпіѭшт  ааго въ  поустъіні  ісправіте пѫть гнъ  ѣкоже рече ісаіа прркъ
і посълані бѣахѫ от фарісеі
і въпросішѧ і і рѣшѧ емоу  чьто оубо крштаеші  аште тъі нѣсі хъ ні іліа ні прркъ
отвѣшта імъ іоанъ глѧ  азь крштаѭ въі въ водѣ  по срѣдѣ же васъ стоітъ егоже въі не вѣсте
грѧдъі по мнѣ  ѣко прѣдъ мноѭ естъ  емоуже азь нѣсмъ достоінъ  отрѣшіті реме сапогоу его
сіі въ віѳаніі бъішѧ  об онъ полъ іердана  іде бѣ іоан крстѧ
відѣвъ іоанъ іса грѧдѫшта къ себѣ  і гла  се агнець бжіі  въземлѧі грѣхъі въсего міра
сь естъ о немже азъ рѣхъ  по мьнѣ грѧдетъ мѫжь  іже прѣд мноѭ бъіс   ѣко пръвѣі мене бѣ
і азь не вѣдѣхъ его  нъ да ѣвітъ сѧ ізлві  сего раді прідъ азъ въ водахъ крстѧ
і съвѣдѣтельствова іоанъ глѧ  ѣко відѣхъ дхъ съходѧштъ  ѣко голѫбъ съ нбсе і прѣбъіс на немъ
і азъ не вѣдѣхъ его  нъ посълавъі мѧ крстітъ въ водѣ  тъ мнѣ рече  надь ньже оузьріші дхъ съходѧштъ  і прѣбъіваѭштъ на немъ  тъ естъ крстѧі дхмъ стмъ
і азь відѣхъ і съвѣдѣтельствовахъ  ѣко сь естъ снъ бжіі
стоѣаше іоан  і отъ оученікъ его дьва
оузьрѣ же іса ходѧшта  і гла  се агнець бжіі
і оуслъішаста і оба оученіка глшта  і по ісѣ ідосте
і обрашть сѧ ісъ  і відѣвъ ѣ по себѣ ідѫшта  гла іма
чьто хоштета  она же рѣсте емоу равві  еже глет сѧ съказаемо оучітелю  кьде жівеші
гла іма прідѣта відіта  прідосте же і відѣста  кьде жівѣаше  і бъісте оу него денет  годіна же бѣ ѣко девѧтаѣ
бѣ же андреа братръ сімона петра  едінъ отъ обою слъішавъшоую от іоана  і по немъ шедъшоую
обрѣте съ прѣжде брата своего сімона і гла емоу обрѣтомъ месіѭ  еже естъ ськазаемъі хь
і пріведе і кь ісві  възьрѣвъ же на нь ісь і рече тъі есі сімонъ снъ іонінъ  тъі наречеші сѧ кіфа  еже съказает сѧ петръ
въ оутрѣі же ден въ се же а нед поста   схотѣ іс ізіті въ галілеѭ  і обрѣте філіпа  і гла емоу грѧді по мънѣ
бѣ же філіпь  от відсаідъі  градьца андреова і петрова
обрѣте філіпь наѳанаілѣ  і гла емоу  егоже піса мосі вь законѣ і пррці  обрѣтомъ  іса  сна іосіфова  іже от назарета
і гла емоу наѳанаіль  отъ назарета можетъ лі что добро бъіті  гла емоу філіп  пріді і віждь
відѣвъ же ісъ наѳанаілѣ грѧдѫшта кь себѣ  і гла емоу  се въ істінѫ ілітѣнінъ въ немъже льсті нѣстъ
гла емоу наѳанаіль  како мѧ знаеші  отъвѣштавъ ісь рече емоу  прѣжде даже не възгласі тебе філіпь сѫшта подъ смоковъніцеѭ відѣхъ тѧ
отъвѣ емоу наѳанаіль  і гла равві  тъі есі снъ бжіі  тъі цръ есі ілвъ
отвѣштавъ ісъ рече емоу  зане рѣхъ ті ѣко відѣхь тѧ сѫшта подь смоковьніцеѭ вѣроуеші  больша оузьріші
і гла емоу  амін амін глѭ вам  от селі оузьріте нбса отвръста  і англъі бжіѧ въсходѧштѧ  і нізьходѧштѧ надъ сна члвѣча

бракъі бъішѧ въ кана галілеі  і бѣ маті ісва тоу
зьванъ же бѣ ісъ і оученіці его на бракъ
і недоставъшоу віноу  гла мті ісва кь немоу  віна не імѫтъ
гла еі ісъ  что естъ мьнѣ і тебѣ жено  не оу пріде годіна моѣ
гла мті его кь слоугамъ  еже аште глетъ вамъ сътворіте
бѣ же тоу водоносъ камѣнъ шесть лежѧштъ  по очіштенію іюдеіскоу  въмѣстѧштъ по дьвѣма лі по тремъ мѣрамъ
гла імъ ісъ наплъніте водоносъі водъі   і наплънішѧ до връха
гла імъ почръпѣте ннѣ  і прінесѣте архітрікліноу  оні же прінѣсѧ
і ѣко въкосі архітріклінъ віна бъівъшааго от водъі  і не вѣдѣаше от кѫдоу естъ  а слоугъі вѣдѣахѫ почръпъшѧѧ водѫ  прігласі женіха архітріклінъ
і гла емоу  всѣкъ члкъ доброе віно пръвое подаетъ  і егда оупіѭт сѧ  тоу тачае  тъі же съблюде доброе віно до селѣ
 се сътворі начѧтокъ знаменіемъ ісъ  въ кана галілеістѣі  і аві славѫ своѭ  і вѣровашѧ оученіці его
въніде ісъ вь капернаоумъ  самъ і мті его і братіа его і оученіці его  і тоу оу него многъі дьні прѣбъішѧ
і блізь бѣ пасха іюдеіска  і въніде ісъ въ іерслмъ
і обрѣте въ цркві продаѭштѧ  волъі і овцѧ і голѫбі  і пѣнѧжьнікъі сѣдѧштѧ
і сътворі ѣко бічь от връвіі  і всѧ ізгьна іцркве  овцѧ же і волъі і продаѭштіімъ расъіпа сьребро і дъскъі іспроврьже
і продаѭштіімъ голѫбі рече  вьзьмѣте се от сѫдоу  і не творіте домоу оца моего домоу коупльнааго
і помѧнѫшѧ оученіці его ѣко пісано естъ   жалость домоу твоего сьнѣстъ мѧ
і отъвѣшташѧ іюдеі і рѣшѧ емоу  кое знаменіе авлѣеші намъ ѣко сі творіші
і отъвѣшта ісъ і рече імъ  разоріте црквь сіѭ і трьмі деньмі сьзіждѫ ѭ
рѣшѧ же іюдеі  четъірмі десѧтъі і шестіѭ лѣт съзьда сѧ цркъі сі  то тъі лі трьмі деньмі сьзіждеші ѭ
онъ же глааше о цркві тѣла своего
егда же въскрсе от мрътвъііхъ  помѧнѫшѧ же оученіці его  ѣкоже се глааше  і вѣрѫ ѧшѧ кьнігам   і словоу  еже гла іс

чкь етеръ от фарісеі  нікодімъ імѧ емоу  кьнѧзь іюдеіскь
сь пріде къ ісоу ноштіѭ  і рече равві  вѣмъ ѣко от ба прішелъ есі оучітель  ніктоже бо знаменіі сіхъ не можетъ творіті  ѣже тъі творіші  аште не бѫдетъ бь сь нім
і отьвѣштавъ іс рече емоу  амін амін глѭ тебѣ  аште кто не родіт сѧ съ въіше  не можетъ відѣті црствіѣ бжіа
гла кь немоу нікодімъ  како можетъ члкъ родіті сѧ старъ съі  еда можетъ въторіцеѭ вълѣсті въ чрѣво матере своеѧ і родіті сѧ
отвѣшта іс  амін амінъ глѭ тебѣ  аште кто не родіт сѧ водоѭ і дхмъ  не можетъ въніті въ црство бжіе
рожденое от плъті плът  естъ  і рожденое от дха дхъ есть
не діві сѧ ѣко рѣхъ ті  подобаетъ вамъ родіті сѧ съ въіше
дхъ іждеже хоштетъ дъішетъ  і гласъ его слъішіші  нъ не вѣсі от кѫдѣ пріходітъ і камо ідет  тако естъ всѣко рожденое от дха
отвѣшта некодімъ і рече емоу  како могѫтъ сі бъіті
і отвѣшта ісъ і рече емоу  тъі есі оучітель ілвъ і сіх лі не вѣсі
амін амін глѭ тебѣ  ѣкоже вѣмъ глемъ  і еже відѣхомъ сьвѣдѣтельствоуемъ  і сьвѣдѣтельства нашего ніктоже не пріемлетъ
аште земънаа рѣхомъ вамъ і не вѣроуете  како  аште рекѫ вамъ небснаа вѣроуете
і ніктоже възіде на нбо  тькмо съшедъі съ нбсе  снъ члчь съіі на нбсі
і ѣкоже мосі възнесе зміѭ въ поустъіні  тако подобаетъ възнесті сѧ сноу члчьскоумоу
да всѣк вѣроуѧі въ нь не погъібнетъ  нъ імат жівот вѣчнъі
тако бо бъ възлюбі въсего міра  ѣко сна своего едіночѧдааго  далъ естъ въ весь міръ  да въсѣкъ вѣроуѧі въ нь не погъібнетъ  нъ іматъ жівотъ вѣчьнъіі
не посъла бо бъ сна своего въ весь міръ да сѫдітъ въсемоу міроу  нъ да спсетъ сѧ весь міръ імъ
сего раді вѣроуѧі вь нь не бѫдетъ осѫжденъ  і не вѣроуѧі юже осѫжденъ естъ  ѣко не вѣрова въ імѧ сна бжіѣ іночѧдааго
сь естъ сѫдъ  ѣко свѣтъ пріде въ міръ  і възлюбішѧ члці паче тъмѫ неже свѣтъ  бѣшѧ бо дѣла іхъ зьла
всѣкъ бо дѣлаѧі зьлаа ненавідітъ свѣта  і не пріходітъ къ свѣтоу  да не облічѧтъ сѧ дѣла его  ѣко зьла сѫт
а творѧі істінѫ грѧдетъ кь свѣтоу  да авѧт сѧ дѣла его  ѣко  о бзѣ сѫтъ сьдѣлан
въніде ісъ і оученіці его въ землѭ іюдеіскѫ  і тоу жівѣаше сь німі і кръштааше
бѣ же іоан кръстѧ  въ енънонѣ блізь саліма  ѣко водъі многъі бѣахѫ тоу  і пріхождаахѫ і крштаахѫ сѧ
не оу бо бѣ въсажденъ въ темьніцѫ іоанъ
бъіс же сътѧзаніе  от оученікъ іоановъ съ іюдеі  о очіштеніі
і прідѫ кь іоаноу і рѣшѧ емоу равві  іже бѣ съ тобоѭ на ономъ полоу іердана  емоуже тъі послоушьствова  сь оубо крштаетъ  і въсі грѧдѫт кь немоу
отъвѣштавъ іоанъ рече  не можетъ члкъ пріематі нічесоже аште нѣстъ дано емоу съ въіше сь нбсе
въі самі мнѣ съвѣдѣтелствоуете  ѣко рѣхъ нѣсмъ азъ хъ  нъ ѣко посьланъ есмъ прѣдь німь
імѣѧі невѣстѫ женіхъ естъ  а дрогь женіховъ стоѧ і послоушаѧ его радостіѭ радоуетъ сѧ за гласъ женіховъ  сі оубо радость моѣ ісплъні сѧ
ономоу подобаетъ расті  а мнѣ нізіті сѧ
грѧдъі съ въіше надъ въсѣмі естъ  і сѫі отъ землѧ  от землѧ естъ  і от землѧ глетъ  грѧдѫі от нбсе  надъ всѣмі естъ
еже відѣ і слъіша  се послоушьствоуетъ  і съвѣдѣтельства его ніктоже не пріемлетъ
пріемъі емоу сьвѣдѣтельство   запечатьлѣ  ѣко бъ істіненъ есть

въніде ісъ въ градъ самареіскь  наріцаемъі соухарь    іскрь въсі ѭже дастъ іаковь іосіфоу сноу своемоу
бѣ же тоу стоуденець іаковль  ісъ же троуждъ сѧ отъ пѫті сѣдѣаше тако на стоуденці  годіна же бѣ ѣко шестаа
і пріде жена отъ самаріѧ почръпатъ водъі  гла еі ісъ даждъ мі піті
оученіці бо его ошьлі бѣахѫ въ градъ  да брашъна коупѧтъ
гла емоу жена самарѣнъіні  како тъі іюдеі съі просіші оу мене піті  женъі самарѣнъінѧ сѫштѧ  не прікасаѭтъ бо сѧ іюдеі самарѣнех
отвѣшта ісъ і рече еі аште бі вѣдѣла даръ бжіі  і кто естъ глѧі ті даждъ мі піті  тъі бі просіла оу него  і далъ ті бі водѫ жівѫ
гла емоу жена  гі ні почръпалніка імаші і стоуденець естъ глѫбокъ  от кѫдѣ оубо імаші водѫ жівѫ
еда тъі боліі есі оца нашго іакова  іже дастъ намъ стоуденець сь  і ть із него пітъ  і снве его і скоті его
отъвѣштавъ ісъ рече еі  всѣкъ піѧѧі отъ водъі сеѧ  въждѧждет сѧ пакъі
а іже піетъ от водъі  ѭже азь дамъ емоу  не іматъ въждѧдаті сѧ вь вѣк  нъ вода  ѭже азь дамъ емоу  бѫдетъ въ немъ істочьнікъ водъі  въслѣплѭштѧѧ въ жівотъ вѣчънъіі
гла кь немоу жена  гі даждъ мі  сіѭ водѫ  да ні жѧждѫ ні пріхождѫ  сѣмо почръпатъ
гла еі ісъ  іді і прігласі мѫжа своего і пріді сѣмо
отвѣшта жена і рече емоу не імам мѫжа  гла еі ісъ добрѣ рече ѣко мѫжа не імамъ
пѧть бо мѫжь імѣла есі  і нъінѣ егоже імаші нѣсть ті мѫжь  се въ істінѫ рече
гла емоу жена  гі віждѫ ѣко пррок есі тъі
оці наші поклонішѧ  въ горѣ сеі  і въі глете ѣко въ ерлмѣ естъ мѣсто  ідеже кланѣті сѧ подобаетъ
гла еі ісъ жено  вѣрѫ мі імі  ѣко грѧдетъ годіна  егда ні въ горѣ сеі ні въ ерлмѣхъ поклоніте сѧ оцоу
въі кланѣте сѧ егоже не вѣсте  мъі же кланѣемъ сѧ егоже вѣмъ   ѣко спсеніе отъ іюдеі естъ
нъ грѧдетъ годіна і ннѣ естъ  егда істінніі поклонніці поклонѧть сѧ оцоу  дхомъ і істіноѭ  ібо оць тацѣхъ іштетъ  кланѣѭштііхъ сѧ емоу
дхъ естъ бъ  іже кланѣетъ сѧ емоу  дхомъ і істіноѭ достоітъ кланѣті сѧ
гла емоу жена вѣмь ѣко месіа прідет  глемъі хъ   і егда тъ прідетъ  възвѣстітъ намъ въсѣ
гла еі ісъ азь есмъ глѧі съ тобоѭ
і тогда же прідѫ оученіці его  і чоуждаахѫ сѧ ѣко съ женоѭ глааше  і ніктоже не рече чесо іштеші  лі чьто глеші  сь німъ
оставі же водоносъ своі жена  і  іде въ градъ і гла члкомъ
прідѣте відіте члка  іже рече мънѣ  всѣ еліко сътворіхъ  еда тъ естъ хъ
ізідѫдѫ же із града  і грѧдѣахѫ кь немоу
междоу же сімъ  молѣахѫ і оученіці его глѭште  оучітелю ѣждъ
онъ же рече кь німъ  азь брашно імамамъ ѣсті  егоже въі не вѣсте
глаахѫ же оученіці его кь себѣ  еда кьто прінесе емоу ѣсті
гла імъ ісъ  мое брашно естъ  да творѭ волѭ посьпосълавъшааго мѧ  і съвръшѫ дѣло его
не въі лі глете  ѣко еште г мѣці сѫтъ  і жѧтва прідетъ  се глѭ вамъ  възведѣте очі ваші і відіте нівъі  ѣко плавъі сѫт кь жѧтвѣ юже
і жьнѧі мьздѫ пріемлетъ  і сьбіраетъ плодъ въ жівотъ вѣчьнъі  да сѣѧі въ коупѣ радоуетъ сѧ і жьнѧі
о семъ бо слово естъ істінъное  ѣко інъ естъ сѣѧі і інъ естъ жьнѧі
азь же въі посьлахъ жѧтъ  ідеже въі не троудісте сѧ  іні троудішѧ сѧ  і въ троудъ іхъ вънідете
от града же того мнозі вѣровашѧ вь нь от самарѣн  за слово женѣ съвѣдѣтельствоуѭшті  ѣко рече мі вьсѣ еліко сътворіхъ
егда же прідѫ къ немоу самарѣне  молѣахѫ і да бі прѣбъілъ оу ніхъ  і прѣбъіс тоу дьва дьні
і мнозі паче вѣровашѧ за слово его
женѣ же глаахѫ  ѣко оуже не за твоѭ бесѣдѫ вѣроуемъ  самі бо слъішахомъ  і і вѣмъ  ѣко сь естъ въ істінѫ  спсъ всего міра хъ
бѣ етеръ црь мѫжь  егоже снъ болѣаше  въ капернаоумѣ
сь слъішавъ ѣко ісъ пріде  от іюдеѧ въ галілеѭ  іде кь немоу і млѣаше і  да сьнідетъ і іцѣлітъ сна его  бѣ бо оуміраѧ
і рече кь немоу ісъ  аште знаменіі чоудесъ не відіте  не імате вѣръі ѧті
гла кь немоу црь мѫжь  гі сьніді прѣжде да не оумьретъ отрочѧ мое
гла кь немоу ісъ  іді снъ твоі жівъ есть  і вѣрѫ емъ словесі чкъ еже рече емоу ісъ  ідѣаше
абіе же съходѧштоу емоу  се рабі его сьрѣтошѧ і глште  ѣко снъ ті жівъ есть
въпрашааше же вінъі от ніхъ  въ кѫѭ годінѫ соулѣе емоу бъіс  рѣшѧ же емоу ѣко вчера  въ годінѫ седмѫѭ оставі і огнь
разоумѣ же оцъ его  ѣко та бѣ годіна въ нѭже рече емоу ісъ  жівъ естъ снъ твоі  і вѣрова самъ і домъ его весь
се пакъі вьторіцеѭ ісъ чоудо сътворі  прішедъ от іюдеѧ вгалілеѭ

въніде ісъ въ іерлмъ
естъ же въ ерлмѣхъ на овчіі кѫпѣлі  ѣже наріцаеть вітезда  пѧть прітворъ імѫшті
въ тѣхъ же лежааше множьство болѧштііхъ  слѣпъ хромъ соухъ  чаѭштііхъ двіженіѣ въ водѣ
англъ бо гнъ на всѣко врѣмѧ  мъіѣше сѧ въ кѫпѣлі і възмѫштааше водѫ  і охождааше  і іже прѣжде вълажааше по възмѫштеніі водъі съдравъ бъівааше
бѣ же тоу етеръ члкь  г і з лѣт імъі въ недѫзѣ своемъ
сего відѣвъ ісъ лежѧшта і разоумѣвь  ѣко многа лѣта юже імѣаше  гла емоу хоштеші лі цѣл бъіті
отвѣшта емоу недѫжьнъі еі гі  члка же не імамъ  да егда възмѫтітъ сѧ вода  въвръжет мѧ въ кѫпѣль  егда же пріхождѫ азь  інъ прѣжде мене вълазіт
гла емоу ісъ  въстані і възьмі одръ твоі і іді въ домъ твоі
і абіе цѣль бъіс члкъ  і възѧт одръ своі і хождааше  бѣ же сѫбота въ тъ день
глаахѫ же іюдеі іцѣлѣвъшоумоу сѫбота естъ і не достоітъ ті възѧті одра своего
онъ же отвѣшта імъ  іже мѧ сътворі цѣла  тъ мнѣ рече  възьмі одръ своі і ході
въпросішѧ же і кто есть члкь  рекъі тебѣ възьмі одръ твоі і ході
іцѣлѣвъі же не вѣдѣаше кто естъ  ісъ бо оуклоні сѧ народоу сѫштоу на мѣстѣ
по томъ же обрѣте і ісъ въ цркві  і рече емо въ  се цѣлъ есі к томоу не съгрѣшаі  да не горе ті чьто бѫдетъ
іде же члкъ і повѣда іюдеомъ  ѣко ісъ естъ іже мѧ сътворі цѣла
оцъ моі до селѣ дѣлаетъ і азь дѣлаѭ
сего раді паче іскаахѫ оубіті і  ѣко не тькмо разарѣаше сѫботъі  нъ і оца своего глааше ба равенъ сѧ творѧ боу
отъвѣшта же ісъ і рече імъ  амін амін глѭ вамъ  не можетъ творіті снъ о себѣ нічесожесо аште не еже відітъ оца творѧшта  ѣже бо онъ творітъ  сі і снъ такожде творітъ
оць бо любітъ сна  і всѣ показаетъ емоу ѣже самъ творітъ  і больша сіхъ показаетъ емоу дѣла  да въі чоудіте сѧ
ѣкоже бо оць въскрѣшаетъ мрътвъіѧ і жівітъ  тако і снъ ѧже хоштетъ жівіті
оцъ бо не сѫдітъ нікомоуже  нъ сѫдъ весь дастъ снві
да всі чьтѫт сна ѣкоже чьтѫтъ оца  іже не чьтетъ сна не чьтетъ оца  іже і посъла
амін амін глѭ вам  ѣко слоушаѧі словесе моего  і вѣрѫ емлѧ посълавшоумоу мѧ  імат жівотъ вѣчънъі  і на сѫдъ не прідетъ  нъ прѣідет  от сьмръті вь жівот    от съмръті въ жівотъ
амн амін глѭ вам  ѣко грѧдетъ годіна  і ннѣ естъ  егда мрътвіі оуслъішѧтъ глас сна бжіа  і оуслъішавъшеі ожівѫтъ
ѣкоже бо оць  жівотъ іматъ въ себѣ  тако дастъ і снові жівотъ імѣті въ себѣ
і область дастъ емоу сѫдъ творіті  ѣко снъ члчъ естъ
не дівіте сѧ семоу ѣко грѧдет годіна  въ нѭже въсі сѫштіі въ гробѣхъ  оуслъішѧтъ глас сна бжіѣ
і ізідѫтъ сътворьшеі благаа во въскрѣшеніе жівота  а сътворьшеі зьлаа  въ въскрѣшеніе сѫда
не могѫ азъ о себѣ творіті нічесоже  ѣкоже слъішѫ сѫждѫ  і сѫдъ моі правъден естъ  ѣко не іштѫ волѧ моеѧ  нъ волѭ посълавшааго мѧ оца
аште азъ съвѣдѣтельствоуѭ  о мьнѣ  съвѣдѣтелъство мое нѣстъ істінно
інъ естъ іже съвѣдѣтельствоуетъ о мьнѣ  і вѣмь ѣко істінно естъ съвѣдѣтельство еже сьвдѣтельствоуетъ о мьнѣ
і въі посъласте къ іоаноу  і съвѣдѣтельствова о істінѣ
азь же не от члкъ съвѣдѣтелъства пріемлѭ  нъ сі глѭ да въі спсені бѫдете
онъ бѣ свѣтільнікъ  горѧ і свѣтѧ  въі же хотѣсте въздрадоваті сѧ  въ годінѫ свьтѣніѣ его
азь же імамъ сьвѣдѣтелство боле іоанова  дѣла съвръшаѭ  та дѣла азъ творѭ  ѣже съвѣдѣтельствоуѭтъ о мънѣ  ѣко оць мѧ посъла
і посьлавъі мѧ оць  і тъ сьвѣдѣтельствова о мнѣ  ні гласа его нікто не слъішітъ  ні відѣніѣ его відѣсте
і словесе его не імате прѣбъіваѭшта въ васъ  зане егоже тъ посьла  семоу въі вѣръі не емлете
іспъітаіте кьнігъі   і ѣко въі мьніте імѣті в ніх жівотъ вѣчьнъіі  і тъі сѫтъ сьвѣдѣтельствоуѭштѧ  о мьнѣ
і не хоштете пріті кь мнѣ да жівота імате
славъі от члкъ не пріемлѭ
нъ разоумѣхъ въі ѣко бжіѧ любьве не імате въ себѣ
азь прідъ въ імѧ оца моего  і не пріемлете мене  аште інъ прідетъ въ імѧ свое  того пріемлете въі
како въі можете вѣроваті  славѫ дроугь отъ дроуга пріемлѭште  і славъі ѣже отъ іночѧдааго сна бжіѣ не іштете
не мьніте ѣко азь на въі рекѫ кь оцоу  естъ і на въі гле мосі  на негоже въі оупьвасте
аште бо бісте вѣрѫ імалі мосеові  вѣрѫ бісте імѣлі і мьнѣ  о мнѣ бо тъ сьпіса
аште лі і того кьнігамъ вѣръі не емлете  како моімъ гломъ вѣрѫ імете

по сіхъ іде ісъ  на онь полъ морѣ тіверіѣдьска
ѣко відѣахѫ знаменіѣ ѣже творѣаше на недѫжьнъііхъ
възведъ ісъ очі своі  і відѣвъ ѣко мъногъ народъ грѧдетъ немоу  гла къ філіпоу чімъ коупімъ хлѣбъі да ѣдѧтъ сіі
се же глааше іскоушаѧ і  самъ бо вѣдѣаше чъто хотѣаше сътворіті
отъвѣшта емоу філіпь  дьвѣма сътома пѣнѧзь  хлѣбъ  не довълетъ імъ  да кожъдо іхъ мало чьто прііметъ
гла емоу едінъ оть оученікъ его  андреа братъ сімона петра
естъ отрочіштъ едінъ сьде  іже іматъ пѧть хлѣбь ѧчьнѣі  і двѣ  ръібѣ  нъ сі чьто сѫтъ селікоу
рече же ісъ  сътворіте члкъі възлешті  бѣ же трѣва многа на мѣстѣ  і възлеже оубо мѫжь чісломъ ѣко д тъісѫштъ
пріѧтъ же оубо хлѣбъ ісъ  і хвалѫ въздавъ  дастъ оученікомъ  а оученіці  народомъ  такожде і от ръібоу еліко хотѣахѫ
і ѣко насъітішѧ сѧ  гла оученікомъ своімъ  съберѣте ізбъітъкъі оукроухъ  да не погъібнетъ нічьтоже
събърашѧ же і ісплънішѧ  дьвѣ на десѧте кошніці оукроухъ  отъ пѧті хлѣбь ѧчънѣнъііхъ  іже ізбъішѧ ѣдъшіімъ
члці же відѣвъше знаменіе еже сътворі ісъ глаахѫ  ѣко сь естъ въ істінѫ прркъ  грѧдъіі въ міръ
ісъ же разоумѣвъ ѣко хотѣахѫ пріті  да вьсхъітѧтъі і сътворѧтъі црѣ  отіде пакъі въ горѫ едінъ
і ѣко поздѣ бъіст  сьнідѫ оученіці его на море
і вълѣзьше въ корабь  ідѣахѫ на онъ полъ морѣ  въ капернаоумъ  і тъма абіе бъіс  і не оу бѣ кь німъ прішелъ ісъ
море же  вѣтроу велію дъіхаѭштоу въстааше
гребъше же ѣко і і пѧть стадіі лі гті  оузьрѣшѧ же іса ходѧшта по морю  блізь кораблѣ бъівъша  оубоѣшѧ сѧ
онъ же гла імъ азь есмъ не боіте сѧ
хотѣахѫ бо пріѧті і въ корабь  і абіе бъіс корабль на землі въ нѭже ідѣахѫ
въ оутртрѣі же ден народъ іже стоѣаше об онъ полъ морѣ  відѣвъше  ѣко кораблѣ іного не бѣ тоу  тъкмо едінъ тъ  въ ньже вънідѫ оученіці его  ѣко не въні съ оученікъі своімі ісъ въ корабъ  нъ едіні оученіці его ідѫ
іні же прідѫ корабі от тіверіѧ блізь мѣста  ідеже ѣшѧ хлѣбъі  хвалѫ въздаѭште бві
егда же відѣшѧ народі ѣко ісъ не бъіс тоу ні оученіці его  вълѣзѫ самі въ кораблѧ  і прідѫ въ капераоумъ іскѫште іса
і обрѣтъше і об онъ полъ морѣ рѣшѧ емоу  оучітелю когда сѣмо пріде
отвѣшта ісъ і рече імъ  амін амін глѭ вамъ  іштете мене ѣко відѣсте знаменіѣ  нъ ѣко ѣлі есте хлѣбъі  і насъітісте сѧ
дѣлаіте не брашно гъібнѫштее  нъ брашно прѣбъіваѭштее  въ жівотѣ вѣчнѣамъ  егоже снъ члчь вамъ дастъ  сего бо оць знамена бъ
рѣшѧ же кь немоу чьто сьтворімъ да дѣлаемъ дѣла бжіа
отвѣшта імъ іс  і рече  се естъ дѣло бжіе  да вѣроуете въ ть егоже онъ посьла
рѣшѧ же кь немоу  кое оубо тъі творіші знаменіе  да відімъ і вѣрѫ імемъ тебѣ чьто дѣлаеші
оці наші ѣсѧ маннѫ въ поустъіні  ѣкоже есть пісано  хлѣб с нбсе дас імъ ѣсті
рече же імъ ісъ  амін амін глѭ вамъ  не мосі дас вам хлѣб с нбсе  нь оць моі дас вам  хлѣбъ істіннъі съ нбсе
хлѣбь бо бжіі естъ съходѧі съ нбсе  і даѧі жівот всемоу міроу
аз есмъ хлѣбъ жівотънъіі  грѧдъі кь мънѣ не іматъ възьалкаті сѧ  і вѣроуѧі въ мѧ не іматъ въждѧдаті сѧ ніколіже
нъ рѣхъ вамъ ѣко ві  дѣсте мѧ і не вѣроуете
все еже дастъ мі оцъ  кь мнѣ прідетъ  і грѧдоштааго къ мнѣ не іжденѫ вонъ
ѣко сънідъ съ нбсе  да не творѭ волѧ моеѧ  нъ волѭ посълавъшааго мѧ
се же естъ волѣ посълавъшааго мѧ оца  да въсе еже дас мі не погоублѭ от него  нъ вьскрѣшѫ і въ послѣдьніі день
се естъ волѣ оца моего  да всѣкъ відѧі сна  і вѣроуѧі в нь  іматъ жівотъ вѣчьнъі  і азь въскрѣшѫ і въ послѣдьні день
ръпътаахѫ же іюдеі о немь  ѣко рече аз есмъ хлѣбъ съшедъі съ нбсе
і глаахѫ  не сь лі естъ ісъ снь іосіфовъ емоуже мъі знаем оца і мтрь  како оубо сь глтъ ѣко съ нбсе сьнідъ
отвѣштавъ же іс рече імъ  не ръпьштіте междоу собоѭ
ніктоже не можетъ пріті кь мьнѣ  аште не оць поьлавъі мѧ прівлѣчетъ его  і азь въскрѣшѫ і въ послѣдъніі денъ
азь есмъ хлѣбъ жівотънъіі
оці ваші ѣсѧ маннѫ въ поустъіні і оумьрѣшѧ
сь естъ хлѣбъ съходѧі сь нбсе  да аште кто от него ѣстъ не оумьретъ
азь есмъ хлѣбъ жівъіі  съшедъі сь нбсе  аште кто сьнѣстъ от хлѣба сего  жівъ бѫдетъ въ вѣкъі  хлѣбъ бо егоже дамъ азъ  пльть моѣ естъ  ѭже азь дамъ за жівотъ всего міра
пьрѣахѫ же сѧ іюдеі междоу собоѭ глште  како сь можетъ плъть своѭ даті намъ ѣсті
рече же імъ ісъ  амін амін глѭ вамъ  аште не сьнѣсте пльті сна члча  ні піете кръве его  жівота не імате въ себѣ
ѣдъіі плъть моѭ  і піѧі кръвь моѭ  іматъ жівотъ вѣчьнъіі  і азь въскрѣшѫ і въ послѣдьніі день
ѣдъі плъть моѭ і піѧі кръв моѭ  въ мнѣ прѣбъіваетъ і азь въ немъ
ѣкоже посьла мѧ жівъі оцъ  і азь жівѫ оца раді  і ѣдъіі мѧ і тъ жівъ бѫдетъ мене раді
сь естъ хлѣбъ съшедъі сь нбсе  не ѣкоже ѣсѧ оці ваші маннѫ і оумьрѣшѧ  ѣдъіі хлѣбь сь жівъ бѫдетъ въ вѣкь
сі рече въ сьнъмішті оучѧ въ капернаоумѣ
мнозі же слъішавше  отъ оученікь его рѣшѧ  жестоко естъ слово се  кьто можетъ его слоушаті
вѣдъі же ісъ въ себѣ  ѣко ръпъштѫтъ оученіці его  рече імъ  се лі въі блазнітъ
аште оубо оузьріте сна члча  въсходѧшта ідеже бѣ і прѣжде
дхъ естъ  іже жівет  а отъ плъті нѣстъ пользѧ нікоеѧже  глъі ѧже азь глахъ вам  дхъ сѫтъ і жівот сѫтъ
нъ сѫтъ от вась етері іже не вѣроуѭ вѣдѣаше бо ісконі ісъ  кто сѫтъ не вѣроуѭшті і кто естъ хотѧі прѣдаті і
глааше  сего раді рѣхъ вамъ  ѣко ніктоже можетъ пріті кь мнѣ  аште не бѫдетъ дано емоу съ въіше от оца моего
от сего мнозі от оученікъ его ідѫ вьспѧть  і кь томоу не хождаахѫ сь німъ
рече же іс обѣма на десѧте  еда і въі хоштете іті
отъвѣшта емоу сімонъ петръ  гі кь комоу ідемъ  глъі жівота вѣчьнааго імаші
і мъі вѣровахомъ і познахомъ  ѣко тъі есі хъ снъ ба въішьнѣаго

ідѣаше ісъ въ галілеѭ  не хотѣаше бо въ іюдеіхъ ходіті  ѣко іскаахѫ его оубіті і
бѣ же блізь праздънікь іюдеіскъ скінопігіа
рѣшѧ же кь немоу братіѣ его  прѣіді от сѫдоу і іді въ іюдеѭ  да оученіці твоі відѧтъ дѣла твоѣ ѣже творіші
ніктоже же бо въ таінѣ  нічесоже не творітъ  і іштетъ самъ ѣвѣ бъіті  аште сі творіші аві сѧ въ семоу міроу
ні братіѣ бо его вѣроваахѫ вь нь
гла імъ ісъ  врѣмѧ мое не оу пріде  а врѣмѧ ваше въсегда готово естъ
не можетъ міръ ненавідѣті вась  мене же ненавідітъ  ѣко азь вѣдѣтельствоуѭ о нем  ѣко дѣла его зьла сѫтъ
въі вьзідѣте въ праздьнікь сь  азь не възідѫ въ праздьнікь сь  ѣко врѣмѧ мое не оу ісплъні сѧ
сі рекь імъ  оста въ галілеі
егда же възідѫ братіѣ его въ праздьнікь  тогда і сам взіде  не авѣ  нъ ѣко таі
іюдеі же іскаахѫ его въ праздьнікъ  і глаахѫ кьде естъ онъ
і рьпьтъ бѣ многь о немъ въ народѣ  ові глаахѫ ѣко благь естъ  іні же глаахѫ ні  нъ льстітъ народъі
і нікоторъі же авѣ глааше о немь  страха раді іюдеіска
въ прѣполовленіе праздьніка  възіде ісъ въ црквъ  і оучааше
і дівлѣахѫ сѧ іюдеі глште  како сь кьнігъі оумѣетъ не оучь сѧ
отъвѣштавъ ісъ рече імъ  мое оученіе нѣстъ мое  нъ посълавъшааго мѧ
аште кьто хоштетъ волѭ его творіті  разоумѣетъ о оученіі кое отъ ба есть   лі азь о себѣ глѭ
глѧі о себѣ славъі своеѧ іштетъ  а іштѧі славъі посълавъшааго і  сь істіненъ есть  і нѣстъ неправъдъі вь немъ
не мосі лі дастъ вам закона  чьто мене іштете оубіті
отъвѣштавъ народъ рече бѣса лі імаші кьто тебе іштетъ оубіті
отъвѣшта ісъ і рече імъ  едіно дѣло сътворіхъ  і вьсі дівіте сѧ
сего раді мосіі дастъ вамъ обрѣзаніе  не ѣко от мосеа естъ нъ от  оць і въ сѫботѫ обрѣзаете члка
аште обрѣзаніе члкъ пріемлетъ въ сѫботѫ  да не разорітъ сѧ законъ мосеовъ  на мѧ лі гнѣваете сѧ  ѣко въсего члка съдрава сътворіхъ въ сѫботъ
не сѫдіте на ліца  нъ праведънъі сѫдъ сѫдіте
глаахѫ же етеріі отъ іерслмѣнъ  не сь лі естъ егоже іскаахѫ оубіті
і се не обіноуѧ сѧ глетъ  і нічесоже емоу не глѭт  еда како разоумѣшѧ кьнѧзі  ѣко сь естъ хъ
нъ сего вѣмъ от кѫдоу естъ  а хъ егда прідетъ ніктоже не вѣстъ от кѫдоу бѫдетъ
вьзьва же ісъ въ цркві оучѧ і глѧ  і мене вѣсте і вѣсте от кѫдоу есмъ  і о себѣ не прідъ  нъ естъ істіненъ посълавъіі мѧ  егоже въі не вѣсте
і азъ і вѣм  ѣко от него есмъ  і тъ мѧ посъла
іскаахѫ же ѧті і  і ніктоже не възложі рѫкоу на нъ  ѣко не оу бѣ прішьла годіна его
въ послѣдъніі денъ велікъі праздьнікъ  стоѣше ісъ  і зьвааше глѧ  аште кто жѧждетъ  да прідетъ ко мнѣ і піетъ
вѣроуѧі въ мѧ  ѣкоже кьнігъі рѣшѧ  рѣкъі отъ чрѣва его потекѫтъ водъі жівъі
се же рече о дсѣ еже хотѣахѫ пріѧті і  вѣроуѭштіі въ нь  не оу бо бѣ дхъ стъі данъ  ѣко ѣ ісъ не оу бѣ прославленъ
мнозі же от народъ слъішавъше словеса сі  глаахѫ сь естъ въ істінѫ прркъ
дроузіі же глаахѫ сь естъ хъ  ові же глаахѫ  еда отъ галілеѧ хъ прідетъ
не кьнігъі лі рѣшѧ  ѣко от сѣмене ддва  і отъ вітлеомьска града  прідетъ хъ
распърѣ же бъістъ въ народѣ его раді
етеріі же отъ ніх хотѣахѫ ѧті і  нь ніктоже възложі на нь рѫкоу
 прідѫ же слоугъі кь архіереомь  і фарісемъ і рѣшѧ імъ ті  по чьто не прѣсте его
отъвѣшташѧ слоугъі  ніколіже тако естъ глъ чкъ  ѣко сь члкъ
отъвѣшташѧ імъ фарісеі  еда і въі прѣльштені бъісте
еда кто от кьнѧзь вѣрова вь нь  лі от фарісеі
нъ народось іже не вѣстъ закона проклѧті сѫтъ
гла нікодімъ кь німъ прішедъі кь немоу ноштіѭ  едінъ съі от ніхъ
еда законъ нашь сѫдітъ чкоу  аште не слъішітъ отъ него прѣжде  і разоумѣетъ чьто творітъ
ъотъвѣшташѧ і рѣшѧ емоу  еда і тъі от галілеѧ есі  іспъітаі і віждъ  ѣко отъ галілеѧ пррок не пріходітъ

азь есмь свѣт міроу  ходѧ по мънѣ  не іматъ въ тьмѣ ходіті  нъ іматъ свѣтъ вѣчьнъіі
рѣшѧ же емоу фарісеі  тъі о себѣ самъ съвѣдѣтельствоуеші  і съвѣдѣтельство твое нѣстъ істінно
отъвѣшта ісъ і рече імъ  аште азь съвѣдѣтельствоуѭ о мнѣ самомъ  сьвѣдѣтельство мое істінно естъ  ѣко вѣмь от кѫдоу прідъ і камо грѧдѫ  въі же не вѣсте от кѫдоу прідь  і камо грѧдѫ
въі по плъті сѫдіте   аз же не сѫждѫ нікомоуже
аште лі сѫждѫ азъ  сѫдъ моі істіненъ естъ  ѣко едінъ нѣсмъ  нъ азь і посълавъіі мѧ оць
і въ законѣ вашемъ пісано естъ  ѣко дьвою члкоу съвѣдѣтельство естъ  істінно
азь есмъ съвѣдѣтельствоуѧі о мьнѣ самомъ  і сьвѣдѣтельствоуетъ о мнѣ посьлавъі мѧ оцъ
і глаахѫ емоу  кьде естъ оць твоі  овѣшта імъ ісъ  ні мене вѣсте ні оца моего  аште мѧ бісте вѣдѣлі  і оца моего бісте вѣдѣлі
сіѧ глъі гла ісъ  въ газофілакіі оучѧ въ цркві  і ніктоже не ѧтъ его  ѣко не оу бѣ прішъла годіна его
азь ідѫ і възіштете мене  і въ грѣсѣ вашемъ оумьрете  ѣможе азь ідѫ  въі не можете пріті
глаахѫ же іюдеі еда сѧ самъ оубіетъ  ѣкоже глетъ  ѣможе азь ідѫ  въі не можете пріті
і глааше імъ въі отъ ніжьніхъ есте  азь от въішьнііхъ есмъ  въі отъ сего міра есте  азь нѣсмъ от сего міра
рѣхъ оубо вамъ ѣко оумьрете въ грѣсѣхъ вашіхъ  аште бо вѣръі не імете ѣко азъ есмъ  оумърете въ грѣсѣхъ вашіхъ
глаахѫ же емоу тъі кто есі  і рече імъ ісъ   начѧто кь ѣко і глѭ вам
много імамъ о васъ глаті і сѫдіті і сѫдіті  нъ посълавъі мѧ істіненъ естъ  і азь ѣже слъішахъ отъ него  сі глѭ въ всем мірѣ
і не разоумѣшѧ ѣко оца імамъ глаше ба
рече імъ ісъ  егда възнесете сна члчьскааго  тогда разоумѣете ѣко азъ есмъ  і о себѣ нічесоже не творѭ  нъ ѣкоже наоучі мѧ оць  і сіі глѭ
і пославъі мѧ съ мноѭ естъ  і не оставі мене едіног  ѣко азь оугодна творѭ емоу въсегда
сіі глштоу емоу  мнозі вѣровашѧ во нь
рече гь кь вѣровавъшіімъ къ немоу іюдеомъ  аште въі прѣбѫдете въ словесі моемъ  въ істінѫ оученіці моі бѫдете
і разоумѣете істінѫ  і істіна свободітъ въі
отъвѣшташѧ емоу іюдеі  сѣмѧ авраамле есмъ  і нікомоуже работахомъ ніколіже  і како тъі глеші ѣко свободь бѫдете
отвѣшта імъ ісъ  амін амін глѭ вам  ѣко всѣкъ творѧі грѣхъ рабь есть грѣхоу
а рабъ не прѣбъіваетъ въ домоу въ вѣк  снъ же прѣбъваетъ в домоу ввѣк
аште оубо снъ свободітъ въі  въ істінѫ свобод бѫдете
вѣмь  ѣко сѣмѧ авраамле есте  нъ іштете мене оубіті  ѣко слово мое не въмѣштаетъ сѧ въ въі
азь ѣже відѣхъ оу оца глѭ  і въі оубо ѣже відѣсте оу оца вашего творіте
отъвѣшташѧ і рѣшѧ емоу оць нашь авраамъ естъ  гла імъ ісъ  аште чѧда авраамлѣ бісте бъілі  дѣла авраамлѣ творілі бісте
нъінѣ же іштете мене оубіті  члка   іже істінѫ глах вамъ  ѭже слъішахъ от ба  сего авраамъ нѣстъ творілъ
въі творіте дѣла оца вашего  рѣшѧ же емоу  мъі отъ любодѣаніѣ нѣсмъ рождені  мъі едіного оца імъ ба
рече же імъ ісъ  аште бъ оць вашь бі бъілъ  любілі мѧ бісте  азь бо отъ ба ізідъ і прідъ
по чьто бесѣдъі  моеѧ не разоузоумѣете  ѣко не можете слъішаті словесе  моего
въі от оца діавола есте  і похоті оца вавашего хоштете творіті  онъ члкооубііца бѣ ісконі  і въ істінѣ не стоітъ  ѣко нѣстъ істінъі въ немъ  егда глетъ льжѧ  отъ своіхъ глетъ  ѣко льжь естъ оцъ его
аз же зане істінѫ глѭ  не емлете вѣръі мнѣ
кто от васъ облічает мѧ  аште істінѫ глѭ  по что въі вѣръі не емлете мънѣ
іже естъ от ба  глъ бжіі послоушаетъ  сего раді въі не послоушаете  ѣко нѣсте от ба
отъвѣшѧ іюдеі і рѣшѧ емоу  не добрѣ лі глемъ мъі  ѣко самарѣнінъ есі тъі  і бѣсъ імаші
отъвѣшта іс  азь бѣса не імамъ  нъ чьтѫ оца моего  і въі не чьтете мене
азь же не іштѫ славъі моеѧ  естъ іштѧ і і сѫдѧі
амін амін глѭ вамъ  аште кто съблюдетъ слово мое  съмръті не іматъ відѣті ввѣк
рѣшѧ же емоу іюдеі  нъінѣ разоумѣхомъ ѣко бѣсъ імаші  авраамъ оумьрѣтъ і пррці  і тъі глеші аште слово мое съблюдете не імате въкоусіті съмръті въ вѣкъ
еда тъі болеі есі оца нашего авраама іже оумьрѣтъ  і пррці оумърѣшѧ  кого сѧ самъ тъі творіші
отъвѣшта ісъ  аште азь славлѭ сѧ самъ  слава моѣ нічтоже естъ  естъ оцъ моі славѧі мѧ  егоже въі глете  ѣко бъ нашъ естъ
і не познасте его  азь же вѣмъі і  і аште рекѫ не вѣм его бѫдѫ подобенъ вамъ ложь  нъ вѣмъі і і слово его съблюдаѭ
авраамъ оць вашъ радъ бі бъілъ  да бі відѣлъ денъ моі  і відѣвъ і въздрадова сѧ
рѣшѧ же іюдеі къ немоу  пѧті десѧтъ лѣт не імаші і авраама лі есі відѣлъ
і рече імъ ісъ  амін амін глѭ вамъ  прѣжде да же не бъіс авраамъ  азъ есмъ
възѧсѧ же каменіе да връгѫтъ на нь  ісъ же съкръі сѧ  і ізіде от цркве  і прошедъ по срѣдѣ іхъ ідѣаше  і хождааше тако

прѣходѧ ісъ  відѣ чка слѣпа от родства
і въпросішѧ і оученіці его глште  оучітелю  кто съгрѣші  сь лі ілі родітелѣ его  да слѣпь роді сѧ
отвѣшта ісъ  ні сь съгрѣші ні родітелѣ его  нъ да ѣвѧтъ сѧ дѣла божіа на немъ
мьнѣ подобаетъ дѣлаті дѣла посълавъшааго мѧ  доньдеже денъ естъ  прідетъ ноштъ  егда ніктоже не можетъ дѣлаті
егда въ мірѣ есмъ  свѣтъ есмъ мірові
сі рекь плінѫ на землѭ  і сътворі бръніе от пліновеніѣ  і помаза емоу очі бръніемъ
і рече емоу іді оумъі сѧ въ кѫпѣлі сілоуамлі  еже съказаетъ сѧ посъланъ  іде же і оумъі сѧ і пріде відѧ
сѫсѣді же і і бѣахѫ відѣлі і прѣжде  ѣко просітель бѣ  глаахѫ  не сь лі естъ сѣдѧі і просѧ
ові глаахѫ ѣко сь естъ  а іні глахѫ  подобен емоу естъ  онъ же глааше ѣко азь есмъ
глаахѫ же емоу  како ті сѧ отврѣсте очі
отъвѣшта онъ і рече  члкъ наріцаемъі ісъ  бръніе сътворі  і помаза очі моі і рече мі іді в кѫпѣль сілоуамлѭ  і оумъі сѧ  шедъ же і оумъіхъ сѧ  і прозьрѣхъ
рѣшѧ же емоу кто тъ естъ  гла не вѣмь
вѣсѧ кь фарісеомь  іже бѣ іногда слѣпь
бѣ же сѫбота егда створі бръніе іс  і отвръзе емоу очі
пак же въпрашаахѫ і фарісеі  како прозьрѣ  онъ же рече імъ  брьніе положі мнѣ на очію і оумъіх сѧ і віждѫ
глаахѫ же от фарісеі етеріі  нѣсть сь от ба чкъ  ѣко сѫботъі не храніт  ові глаахѫ  како можетъ члкъ грѣшенъ сіца знаменіѣ творіті  і распьрѣ бѣ вь ніхъ
глахѫ же слѣпцоу пакъі  тъі что глеші о немъ  ѣко отвръзе очі твоі  онъ же рече ѣко прркъ естъ
не ѧшѧ же вѣръі іюдеі о немъ  ѣко слѣпь бѣ і прозьрѣ  дондеже възгласішѧ родітелѣ  того прозьрѣвьшааго
і въпрошѧ ѣ глште  сь лі естъ снъ ваю  его же въі глета ѣко слѣпь роді сѧ  како оубо ннѣ відітъ
отъвѣштасте імь родітелѣ его і рѣсте  вѣ вѣвѣвѣ  ѣко съ есть снъ наю  і ако слѣпь роді

сѧ

како же ннѣ відітъ  не вѣвѣ  лі кто емоу отвръзе очі  вѣ не ввѣ  самого вопросіте  въздрасть іматъ самъ о себѣ да глетъ
сіце рѣсте родітелѣ его  ѣко боѣшете сѧ іюдеі  юже бо сѧ бѣхѫ съложілі іюдеі  да аште кто ісповѣстъ ха  отлѫченъ сьньмішта бѫдетъ
сего раді родітелѣ его рѣсте  ѣко вьздрастъ іматъ самого въпросіте
вьзгласішѧ же вьторіцеѭ чка іже бѣ слѣпь  і рѣшѧ емоу даждъ слав боу  мъі вѣмъ ѣко члк сь грѣшень естъ
отвѣшта же онъ і рече  аште грѣшьнікъ естъ не вѣмъ  едіно вѣмъ  ѣко слѣпь бѣхъ ннѣ же віждѫ
рѣшѧ же емоу пакъі  чьто сътворі тебѣ  како отвръзе очі твоі
отвѣшта імъ  рѣх вамъ юже  і не слъішасте  чъто пакъі хоштете слъішаті  еда і въі хоштете оученіці его бъіті
оні же оукорішѧ і і рѣшѧ  тъі оученікъ есі того  мъі же мосеові есмъ оученіці
мъі вѣмъ ѣко кь мосеові гла бъ  сего же не вѣмъ отъ кѫдоу естъ
отвѣшта члкъ і рече імъ  о семь бо дівъно естъ  ѣко въі не вѣсте от кѫдоу естъ  і отвръзе очі моі
вѣмъ же  ѣко грѣшнікъ бъ не послоушаетъ  нъ аште кьто бочьтець естъ  і волѭ его твотворітъ  того послоушаетъ
от вѣка нѣстъ слъішано  ѣко кто отвръзе очі слѣпоу рожденоу
аште не бі от ба бъілъ  не могль бі творіті нічесоже
отвѣшташѧ і рѣшѧ емоу  въ грѣсѣхъ тъі роділъ сѧ есі весь  і тъі лі нъі оучіші  ізгьнашѧ же і вонъ
слъішавъ же ісъ ѣко ізгьнашѧ і вонъ  і обрѣтъі і рече емоу  тъі вѣроуеші лі въ сна бжіѣ
отвѣшта онъ і рече  і кто естъ гі да вѣрѫ імѫ вь нъ
рече же емоу ісъ  і відѣлъ і есі  і глѧі съ тобоѭ ть естъ
онъ же рече  вѣроуѭ гі  і поклоні сѧ емоу
на сѫдъ азь прідъ въ мірос  да не відѧшті відѧтъ  і відѧштіі слѣпі бѫдѫт
слъішашѧ же се отъ фарісеі сѫште і сь німь  і рѣ емоу еда мъі есмъ слѣпі
рече же імъ ісъ  аште бісте слѣпі бъілі  не бісте грѣха імѣлі  нъінѣ же глете ѣко відімъ  і грѣхъ вашъ прѣбъіваетъ

амін амін глѭ вамъ  зач   не въходѧі дверьмі въ дворъ овчіі  нъ прѣлазѧ інѫдѣ  тать естъ і разбоінікь
а въходѧі двермі пастъірь естъ овцам
семоу дверьнікъ отвръзаетъ  і овцѧ гласъ его слоушаѭтъ  і своѧ овцѧ глашаетъ по імені  і ізгонітъ ѧ
егда своѧ овцѧ іжденетъ  прѣдь німі ходіт  і овцѧ по немь ідѫтъ   ѣко знаѭтъ гласъ его
по тоуждемъ же не ідѫтъ  нъ бѣшѧтъ от него  ѣко не знаѭтъ тоуждааго гласа
сіѭ прітчѫ рече ім ісъ  оні же не разоумѣшѧ чьто сѫт  ѣже глааше імъ
рече імъ ісъ пакъі  амін амін глѭ вамъ  азь есмъ дверь овцамъ
въсі елікоже пріде іх прѣжде мене  татіе сѫтъ і разбоініці  нъ не послоушашѧ іхъ овцѧ
азь есмъ дверь  мноѭ аште кто вьнідетъ спсет сѧ  і вьнідетъ і ізідетъ  і пажіть обрѧштетъ
тать не пріходітъ  нъ да оукрадет і оубіетъ і погоубітъ  азь прідъ да жівотъ імѫтъ і ліше імѫтъ
азь есмъ пастъірь добръі  і дшѫ своѭ полагаѭ за овцѧ
а наімьнікь іже нѣстъ пастъірь  емоуже не сѫтъ овъцѧ своѧ  відіт влъкъ грѧдѫштъ  і оставлѣетъ овцѧ і бѣгаетъ  і влъкъ расхъітітъ ѧ і распѫдітъ овцѧ
а наімънікъ бѣжітъ ѣко наімьнікь естъ  і нородітъ о овъцахъ
азь есмъ пастъірь добръіі  і знаѭ моѧ  і знаѭтъ мѧ моѧ
ѣкоже знаетъ мѧ оцъ  і азь знаѭ оца  і дшѫ моѭ полагаѭ за овцѧ
і інъі овцѧ імамъ  ѧже не сѫтъ отъ двора сего  і тъіѧ мі подобаетъ прівесті  і глас моі оуслъішѧтъ  і бѫдетъ едіно стадо  і едінъ пастъірь
сего раді мѧ оць любітъ  ѣко аз полагаѭ дшѫ моѭ да пакъі пріімѫ ѭ
і ніктоже възьметъ еѧ от мене мене  нъ азь полагаѭ ѭ о себѣ  і область імамъ положіті ѭ  область імамъ пріѧті ѭ  сіѭ заповѣдь пріѧсъ отъ оца моего
распьрѣ же бъіс въ іюдеіхъ  за словеса сі
глаахѫ же мьнозі отъ ніхъ  бѣсъ іматъ і не істовъ естъ  чьто послоушате его
іні же глаахѫ сіі глі нѣ сѫтъ бѣсъ ноуѭштааго сѧ  еда бѣсъ слѣпъіімъ очі отврѣсті можетъ
бъішѧ же  тогда свштеніѣ въ іерлмѣ  і зіма бѣ
і хождааше ісъ въ цркві  въ прітворѣ соломоні
обідѫ же і іюдеі глште  зач  се же і на штсвніе цркві      доколѣ дшѧ нашѧ іземлеші аште тъі есі хъ  рьці намъ не обіноуѧ сѧ
отъвѣ імъ ісъ  рѣхъ вамъ і не вѣроуете  дѣла азь ѣже творѭ въ імѧ оца моего  та съвѣдѣтельствоуѭтъ о мьнѣ
нъ въі не вѣроуете  нѣсте бо отъ овець моіхъ  ѣкоже рѣхъ вамъ
овцѧ моѧ глас моего слоушаѭтъ  і азъ знаѭ ѧ  і по мьнѣ грѧдѫтъ
і азь жівотъ вѣчьнъіі даѭ імъ
оць моі іже дастъ ѧ мьнѣ  болеі естъ въсѣх  і ніктоже не можетъ въсхъітіті іхъ от рѫкъі оца моего
азь і оцъ едіно есвѣ
възѧсѧ же пакъі каменіе іюдеі  да і побіѭтъ
отвѣшта імъ ісъ  многа дѣла добра ѣвіхъ вам  отъ оца моего  за кое іхъ дѣло каменіе на мѧ метете
отъвѣшташѧ емоу іюдеі глште  о добрѣ дѣлѣ  каменіѣ не метемъ на тѧ  нъ о власвіміі  ѣко тъі члкъ съі  творіші сѧ сам бъ
отъвѣшта імъ ісъ  нѣстъ лі напісано въ законѣ вашемь  ѣко азь рѣхъ бзі есте
аште онъі нарече бгъі  кь німъже рече слов бжіе  і не могѫтъ сѧ разоріті кънігъі
егоже оц сті і і посъла въ міръ  въі глете власвімлѣеші  зане рѣхъ ѣко снъ бжіі есмъ
аште не творѭ дѣл оца моего  не імѣте мі вѣръі
аште лі творѭ  аште лі і мнѣ вѣръі не емлете дѣло мъ моімъ вѣрѫ імѣте  да разоумѣете   і вѣроуете ѣко въ мнѣ оцъ і азь въ оці

бѣ етеръ болѧ лазаръ  отъ віѳаніѧ  градца марііна  і мартъі сестръі еѧ
бѣ же маріа  помазавъшіѣ га моуромъ  і отеръші нозѣ его власъі своімі  еѧже братъ болѣаше лазарь
посъласте сестрѣ его кь немоу глѭшті  гі се егоже любіші болітъ
слъішавъ же ісъ  рече  сі болѣзнъ нѣстъ къ съмръті  нъ о славѣ бжіі  да прославітъ сѧ снъ бжіі еѭ
любѣаше же ісъ мартѫ  і сестрѫ еѧ  і лазара
тогда же прѣбъіс на немъже бѣ мѣстѣ  дьва дьні
по томъ же гла оученікомъ  ідѣмъ въ іюдеѭ пакъі
глашѧ емоу оученіці  равві  нъінѣ іскаахѫ тебе іюдеі каменіемъ побіті  і пакъі лі ідеші тамо
отвѣшта ісъ  не дьвѣ лі на десѧте годінѣ есте въ дьні аште кто ходіт въ дьне не потъкнетъ сѧ  ѣко свѣтъ міра сего відітъ
аште лі кто ходітъ ноштіѭ  потъкнетъ сѧ  ѣко свѣта нѣстъ о немъ
сі рече  і по сем гла  лазаръ дроугъ нашъ оусьпе  нъ ідѫ да възбоуждѫ і
рѣшѧ же емоу оученіці е гі  аште оусьпе  спсенъ бѫдетъ
вѣшта же ісъ о смръті его  оні же мьнѣшѧ ѣко о оусьпеніі съна глетъ
тогда рече імъ ісъ не обіноуѧ сѧ  лазаръ оумьрѣтъ
і радоуѭ сѧ васъ раді  да вѣрѫ імете ѣко не бѣхъ тоу  нъ ідѣмъ кь немоу
рече же ѳома наріцаемъі блізнець  кь оученікомъ  ідѣм і мъі  да оумьремъ съ німь
прішедъ же ісъ въ віѳаніѭ  обрѣте і четъірі дьні  юже  імѫшть въ гробѣ
бѣ бо віѳаніѣ блізь іерлма  ѣко пѧть на десѧте стадіі
мнозі же от іюдеі  бѣахѫ прішьлі къ мартѣ і маріі  да оутѣшѧтъі о братѣ ею
марта же егда оуслъіша  ѣко ісъ грѧдет сьрѣте і  а маріа дома сѣдѣаше
рече же марта къ ісоу  гі  аште бі сьде бъілъ  не бі братъ моі оумрълъ
нъінѣ вѣмъ ѣко егоже коліждо просіші оу ба  дастъ ті бъ
гла еі ісъ  въскръснетъ братъ твоі
гла емоу марта   вѣмъ ѣко въскръснетъ  въ въскръсеніе  въ послѣдьніі ден
рече же еі ісъ  азь есмъ въскръсеніе і жівотъ  вѣроуѧі вь мѧ аште оумьретъ ожіветъ
і вьсѣк жівъіі  вѣроуѧі въ мѧ  не оумьретъ вь вѣкъі  імеші лі вѣрѫ семоу
гла емоу еі гі  азь вѣровах  ѣко тъі есі хъ снъ бжіі  грѧдъі въ весь міръ
і се рекьші іде і прігласі маріѭ сестрѫ своѭ  таі  рекьші  оучітель се естъ і глашаетъ тѧ
она же ѣко оуслъіша въста скоро  і іде
кь немоу
не оу же бѣ ісъ прішель  въ весь  нъ бѣ на мѣстѣ еште  ідеже сьрѣте і марта
іюдеі же сѫштіі въ домоу сь неѭ  і оутѣшаѭштіі ѭ  відѣвъше маріѭ  ѣко въста скоро і ізіде  по неі ідошѧ глште  ѣко ідетъ на гробъ да плачет сѧ тоу
маріѣ же ѣко пріде  ідеже бѣ ісъ  відѣвъші і паде емоу на ногоу  глшті гі  аште бі тъі бъіл сьде  не бі брат моі оумрълъ
ісъ же відѣвъ ѭ плачѫштѫ сѧ   і іюдеѧ прішедъшѧѧ сь неѭ плачѫштѧ сѧ  запрѣті дхоу  і възмѫті сѧ  дхмъ
і рече  кьде положісте і  глашѧ емоу гі  грѧді і віждъ
і прослъзі сѧ ісъ
глаахѫ же іюдеі  віждъ  како люблѣаше і
етеріі же от ніхъ рѣшѧ  не можааше лі сь  отвръзъі очі слѣпоумоу  сътворіті да і сь не оумьретъ
іс же пакъі прѣтѧ вь себѣ  пріде кь гробоу  бѣ же пешть і камень належааше на неі
гла ісъ възьмѣте камень  гла сестра оумеръшааго  марта  гі юже смръдітъ  четврѣдьневе нъ бо естъ
гла еі ісъ  не рѣхъ лі ті ѣко аште вѣроуеші оузьріші славѫ божіѭ
възѧсѧ же камень  ісь же възведе очі своі въ іспрь  і рече  оче  хвалѫ тебѣ въздаѭ  ѣко оуслъіша мѧ
азь же вѣдѣахъ  ѣко въсегда мене послоушаеші нъ народа раді окръстъ стоѧштааго рѣхъ  да вѣрѫ імѫтъ ѣко тъі мѧ посъла
і сі рекь  гласомъ веліемъ възгласі  лазаре грѧді вънъ
і абіе ізіде оумеръі  обѧзанъ рѫкама і ногама   і оукроімі  і ліце его  оуброусомъ обѧзано  гла імъ ісъ  раздрѣшіте і  і не дѣіте сего іті
мнозі же от іюдеі  прішедъшіі къ маріі  і відѣвъше  еже сътворі ісъ  вѣровашѧ в нъ
сьбьрашѧ сѧ архіереі і фарісеі сь німі на іса  і глаахѫ чьто сътворімъ  ѣко члкъ сь знаменіѣ многа творіт
аште оставімъ і тако  всі вѣрѫ імѫтъ вь нь  і прідѫтъ рімѣне  і възьмѫтъ і мѣсто і ѧзкъ
едін же етеръ от ніхъ каіафа архіереі съі лѣтоу томоу  рече імъ  въі не вѣне вѣсте нічесоже
ні помъішлѣете  ѣко оуне естъ вам  да едінъ члкъ оумьретъ за люді  а не весь ѧзкъ погъібнетъ
сего же о себѣ не рече  нъ ѣко архіереі съі лѣтоу томоу прорече  ѣко хотѣше ісь оумрѣті за люді
і не тькьмо за люді  нъ да і чѧда бжіѣ расточена съберетъ въ едіно
от того же дьне съвѣшташѧ да і бѫ оубілі
ісь же к томоу не ѣвѣ хождааше въ іюдеіх  нь іде отъ тѫдоу вь странѫ блізь поустъінѧ  вь ефремъ наріцаемъі градъ  і тоу жівѣаше съ оученікъі своімі

прѣжде шесті день пасхъі  пріде ісъ въ віѳаніѭ  ідеже бѣ лазаръ оумеръі  егоже въскрѣсі із мрътвъііхъ ісъ
сътворішѧ же емоу вечерѭ тоу  марта же слоужаа  ше  лазаръ же едінъ бѣ  от възлежѧштііхъ съ німъ
маріа же пріемъші  ліврѫ моура нарда  пістікіѧ многоцѣннъі  помаза нозѣ і свѣ  і отръ власъі своімі нозѣ его  храміна же ісплъні сѧ от вонѧ моурнъіѧ
гла же едінъ  от оученікъ его іюда  іскаріотъскъі  іже хотѣаше прѣдаті і
чесо раді моуро се  не продано бъіс  на трехъ сьтѣхъ пѣнѧзь  і дано ніштіім
се же рече  не ѣко о ніштііхъ печааше сѧ  нъ ѣко тать бѣ  і ковчежець імъі  і въмѣтаемаа ношааше
рече же ісъ  не дѣіте еѧ  да въ день погребеніѣ моего съблюдет ѭ
ніштѧѧ бо въсегда імате сь собоѭ  а мене не въсегда імате
разоумѣ же народь многь от іюдеі  ѣко тоу естъ  і прідѫ не іса раді тькмо  нъ да і лазара відѧтъ  егоже вскрѣсі от мрътвъііхъ
съвѣшташѧ же архіереі  да і лазара оубіѭтъ
ѣко мнозі его раді ідѣахѫ от іюдеі  і вѣроваахѫ въ іса
въ оутрѣі же день  народъ многь  прішедъі въ праздьнікь  слъішавъше  ѣко ісъ грѧдет въ іерслмъ
пріѧсѧ ваіа от фінікъ  і ізідѫ протівѫ емоу  і зьваахѫ глште  осанна блнъ грѧдъі въ імѧ гне  црь ізлвъ
обрѣтъ же ісъ осьлѧ  въсѣде на не  ѣкоже есть пісано
не боі сѧ дьшті сіонова  се цръ твоі грѧдетъ сѣдѧ на жрѣбѧті осьлі
сіхъ же не разоумѣшѧ оученіці его прѣжде  нъ егда прославі сѧ ісъ  тогда помѧнѫшѧ  ѣко сі бѣшѧ о немъ пісана  і сі сътворішѧ емоу
сьвѣдѣтельствовааше же народъ іже бѣ сь німъ  егда лазара възьва от мрътвъііх  і въскрѣсі і от гроба
сего раді і протівѫ емоу ізідѫ народі  ѣко оуслъішашѧ і сътворьша  сіцево знаменіе
і рѣшѧ къ себѣ  відіте ѣко нікаѣ же полза естъ  се міръ по немъ ідетъ
бѣхѫ же еліні етері от въшедъшііхъ да поклонѧт сѧ въ праздънікь
сі же прістѫпішѧ кь філіпоу іже бѣ от відсаідъі  галілілеіскъіѧ  і млѣахѫ і глште  гі хоштем іса відѣті
пріде філіпь і гла андреові  і пакъі

андреа і філіпь  гласта ісві

ісъ же ототъвѣшта іма глѧ  пріде годіна да прославітъ сѧ снь члчъскъі
амін  амін глѭ вамъ  аште зрьно пшенічное не оумьретъ падъ въ земі  то едіно прѣбъівает  аште лі оумьретъ  многь плодъ сьтворітъ
любѧі дшѫ своѭ погоубітъ ѭ  і ненавідѧі дшѧ своеѧ въ мірѣ семъ  въ жівотѣ вѣчънѣамь съхранітъ ѭ
аште кто мнѣ слоужітъ  по мнѣ да ходітъ  і ідеже есмъ азь  тоу і слоуга моі бѫдетъ  і аште кто мнѣ слоужіт  почтетъ і оць
нъінѣ дша моѣ възмѫті сѧ  і что рекѫ  оче спсі мѧ отъ годінъі сеѧ  нь сего раді прідъ на годінѫ сіѭ  зач
оче прославі імѧ твое  пріде же глас сь нбсе  і прославіхъ і пакъі прославлѭ
народъ же стоѧі і слъішавъ  глахѫ громъ бъіс  іні же глаахѫ англ гла емоу
отвѣшта ісь і рече  не мене раді глас сь бъіс  нъ народа раді
нъінѣ сѫдъ естъ міроу  ннѣ кьнѧзь міра сего ізгьнанъ бѫдетъ вонъ
і азь аште вьзнесенъ бѫдѫ от землѧ  всѧ прівлѣкѫ к себѣ
се же глааше назнаменоуѧ  коеѭ съмрътіѭ хотѣаше оумрѣті
отвѣшта емоу народъ  мъі слъішахомъ от закона ѣко хъ прѣбъіваетъ въ вѣк  і како тъі глеші  възнесті сѧ пдобаетъ сноу члчьскоумоу  кто сь есть снь члчьскъі
рече же імъ ісъ  еште въ мало врѣмѧ  свѣтъ вь вась естъ  ходіте доньдеже свѣт імате  да тма васъ не іметъ  і ходѧі въ тьмѣ  не вѣстъ камо ідетъ
дондеже свѣтъ імате вѣроуіте въ свѣт  да снве свѣта бѫдете
толіка же знаменіѣ сътворьшоу емоу прѣдь німі  не вѣровахѫ вь нь
да събодет сѧ слово ісаіѧ пррка еже рече  гі кто вѣрова слоухоу нашемоу  і мъішца гнѣ комоу откръі сѧ
сего раді не можаахѫ вѣроваті  ѣко пак рече ісаіѣ
ослѣпі очі іхъ  і окамѣніль естъ срдца іхъ  да не відѧт очіма  ні разоумѣѭтъ срдцмъ  і обратѧтъ сѧ і і цѣлѭ ѧ
се же рече ісаіѣ  егда відѣ славѫ его  і гла о немъ
обаче оубо і отъ кнѧзь мнозі вѣровашѧ во нь  нъ фарісеі раді не ісповѣдаахѫ  да не от сьньміштъ ізгьнані бѫдѫтъ
възлюбішѧ бо паче славѫ члчѫ неже славѫ бжіѭ
ісъ же възьва і рече вѣроуѧі въ мѧ  не вѣроуетъ въ мене  нъ въ посълавъшааго мѧ
азъ свѣтъ въ міръ прідъ  да всѣкъ вѣроуѧі въ мѧ  въ тьмѣ не прѣбѫдет
і аште кто оуслъішітъ глъі моѧ  і не сьхранітъ іхъ  азь же не сѫждѫ емоу  не прідъ бо да шѫждѫ міроу  нъ да спсѫ міръ

вѣдъі же ісъ  ѣко вьса въдастъ емоу оць въ рѫцѣ  і ѣко от ба ізіде і кь боу грѧдетъ
въста съ вечерѧ  і положі різъі своѧ  і пріімъ лентіі прѣпоѣса сѧ
по томь же въліѣ водѫ вь оумъівальніцѫ  і начѧтъ оумъіваті нозѣ оученікомъ  і отіраті лентіемъ  імъже бѣ прѣпоѣсанъ
пріде же кь сімоноу петроу  і гла емоу тъ  гі тъі лі моі оумъіеші нозѣ
отъвѣшта ісъ і рече емоу  еже азь творѭ тъі не вѣсі нъінѣ  разоумѣеші же по сіхъ
гла емоу петрь  не омъіеші моею ногоу въ вѣкь  отъвѣшта емоу ісъ  аште не оумъіѭ тебѣ  не імаші чѧсті съ мьноѭ
гла емоу сімонъ петръ  гі не нозѣ тъкьмо нъ і рѫцѣ і главѫ
гла емоу ісъ  ізмьвенъі не трѣбоуетъ  тъкьмо нозѣ омъіті  естъ бо весь чістъ  і въі чісті есте нъ не вьсі
вѣдѣаше бо прѣдаѭштааго і  сего раді рече  ѣко зач  не въсі чісті есте
егда же оумъі ногъі іхъ  пріѧтъ різъі своѧ  і възлежааше  і рече імъ вѣсте лі чьто сьтворіхъ вам
въі глашаете мѧ  оучітелѣ і га  еі добрѣ глете есмъ бо
аште оумъіхъ ваші нозѣ  гь і оучітель  і въі длъжьні есте  дроугь дроугоу оумъіваті нозѣ
образь бо дахъ вамъ  да ѣкоже азь сьтворіхъ вамъ  і въі сътворіте
амін глѭ вамь  нѣстъ рабь болеі га своего  ні сьлъ болеі посълавъшааго і
аште сі вѣсте  блажені есте аште творіте ѣ
нъінѣ прославі сѧ снъ члчь  і бъ прославі сѧ о немъ
аште бъ прославітъ сѧ о немъ  і бъ провітъі въ себѣ  і абіе прославі тъі
чѧдца  еште мало съ вамі есмъ  възіштете мене  і ѣкоже рѣхъ іюдеомъ  ѣко ѣможе азь ідѫ въі не можете пріті  і вамъ глѭ нъінѣ
заповѣдъ новѫ даѭ вамъ  да любіте дроугь дроуга  ѣкоже възлюбіхъ въі  да і въі любіте дроугь дроуга
о семь разоумѣѭтъ вьсі  ѣко моі оученіці есте аште любовь імате междоу собоѭ
гла емоу сімонъ петръ  гі камо ідеші  отъвѣшта емоу ісъ  ѣможе азь ідѫ  не можеші нъінѣ іті  послѣдь же по мьнѣ ідеші
гла емоу петръ  гі по чьто не могѫ нъінѣ по тебѣ іті  нъінѣ дшѫ моѭ за тѧ положѫ
отъвѣшта ісъ  дшѫ лі твоѭ за мѧ положіші  амін амін глѭ тебѣ  не възгласітъ коуръ  доньдеже отвръжеші  зач  сѧ мене трі кратъі

рече гъ своімъ оученікомъ  да не съмѫштаетъ сѧ срдьце ваше  ні оустрашаетъ  вѣроуіте въ ба і въ мѧ вѣроуіте
въ домоу оца моего многъі обітѣлі сѫтъ  аште лі же ні  реклъ бімъ вамъ  ѣко ідѫ  оуготоваті мѣсто вамъ
пакъі прідѫ і поімѫ въі кь себѣ  да ідеже есмъ азъ і въі бѫдете
і ѣможе азь ідѫ вѣсте пѫт
гла емоу ѳома  гі  не вѣмъ камо ідеші і како пѫть можемъ вѣдѣті
гла емоу ісъ  азь есмъ пѫть і істіна і жівотъ  ніктоже прідетъ кь оцоу  тькьмо мьноѭ
аште мѧ бісте зналі  і оца моего зналі бісте оубо  от селѣ познаете і  і оувѣсте і
гла емоу філіпь  гі покажі намъ оца  і довьлетъ намъ
гла емоу ісъ  толіко врѣмѧ съ вамі есмъ  і не позна лі мене філіпе  відѣвъі мѧ відѣ оца  како тъі глеші покажі намъ оца
не вѣроуеші лі  ѣко азь въ оці  і оць в мнѣ есть  гльі ѧже азь глѭ  вамь  о себѣ не глѫ  оць же прѣбьіваѧі вь мнѣ  ть творітъ дѣла
вѣрѫ імѣте мнѣ  ѣко азь вь оці  і оць вь мнѣ
амін амінъ глѭ вамъ  вѣроуѧі въ мѧ  дѣла ѣже азь творѭ  і тъ сьтворітъ  і большаа сьтворітъ сіхъ  ѣко азь кь оцоу грѧдѫ
і егоже коліжьдо просіте  въ імѧ мое то сътворѭ  да прославітъ сѧ оць о снѣ
аште чесо просіте въ імѧ моето сьтворѭ
аште любіте мѧ  заповѣді моѧ съблюдѣте
і азь оумолѭ оца моего  і іного паракліта дастъ вамъ  да бѫдет съ вамі въ вѣкь
дхъ істінънъі  егоже весь міръ не можетъ пріѧті  ѣко не відітъ его  ні знаетъ его  въі же знаете і  ѣко въ васъ прѣбъівает  і въ васъ бѫдетъ
не оставлѭ вась сірь  прідѫ кь вамъ
еште мало  і весь міръ кь томоу не відітъ мене  въі же відіте мѧ  ѣ азь жівѫ і въі жіві бѫдете
въ тъ денъ разоумѣете въі  ѣко азь въ оці моемь  і въі вь мьнѣ  і азь въ вась
імѣѧі заповѣді моѧ і съблюдаѧ ѧ  тъ естъ любѧі мѧ  а любѧі мѧ възлюбенъ бѫдетъ оцмъ моімъ  і азь вьзлюблѭ і  і ѣвлѭ сѧ емоу самъ
гла емоу іюда не іскаріотьскъі  гі чьто бъіс ѣко намъ хоштеші авіті сѧ а не въсемоу міроу
гла емоу съ  аште кто любітъ мѧ і слово мое сьблюдетъ  і оць моі  възлюбітъі  і кь немоу ідевѣ  і обітѣль оу него сътворівѣ
не любѧі мене  словесъ моіхъ не съблюдаетъ  і слово еже слъішасте  нѣстъ мое нъ посьлавъшааго мѧ оца
сі глахъ въ вась съі
параклітъ же  дхъ стъі  егоже посълетъ оць  въ імѧ мое  тъ въі наоучітъ въсемоу  і въспомѧнетъ вамъ вьсѣ ѣже рѣхъ вамъ
міръ оставлѣѭ вамъ   міръ моі  даѭ вамъ  да не съмѫштаетъ сѧ ваше срце ні оустрашаетъ
слъішасте  ѣко азь рѣхъ вам  ідѫ і  пакъі прідѫ кь вамъ  аште бісте любілі мѧ  въздрадовалі сѧ бісте оубо  ѣко ідѫ кь оцоу  ѣко оцъ боліі мене естъ
і нъінѣ рѣхъ вамъ прѣжде  даже не бѫдет  да егда бѫдет  вѣрѫ імете  ѣко азъ рѣхъ вамъ
юже не мъного глѭ вамъ  грѧдетъ бо сего міра кьнѧзь  і въ мьнѣ не іматъ нічесоже
нъ да разоумѣетъ весь мірь  ѣко люблѭ оца  і ѣко заповѣда мьнѣ оць  тако творѭ  вьстанѣте ідѣмь отсѫдѣ

азь есмъ лоза істінънаѣ  і оць моі дѣлатель естъ
вьсѣкѫ розгѫ о мьнѣ не творѭштѫѭ плода ізьметъ ѭ  і вьсѣкѫ творѧштѫѭ плодъ отрѣбітъ ѭ  да плодъ больші сьтворіт
юже въі чісті есте за слово еже глахъ вамъ
бѫдѣте въ мьнѣ  і азь въ вась  ѣкоже бо розга  не можетъ плода творіті о себѣ  аште не бѫдет на лозѣ  тако і въі аште вь мънѣ не прѣбѫдете
азь есмъ лоза а въі рождіе  іже бѫдетъ въ мьнѣ  і азь въ немь  сътворітъ плодъ мъног  ѣко без мене не можете  сътворіті нічесоже
аште кьто въ мьнѣ не прѣбѫдетъ  і звръжетъ сѧ вонъ ѣкоже розга і ісъхнетъ  і събіраѭтъ ѭ  і въ огнь вълагаѭтъ  і съгараетъ
аште прѣбѫдете въ мьнѣ  і глі моі въ васъ прѣбѫдѫтъ   і емоуже коліждо хоштете  просіте і бѫдетъ вамъ  коц
о семъ  прославітъ сѧ оць моі  да плод многь сътворіте і бѫдете мі оученіці
ѣко възлюбі мѧ оць  і азь възьвъзлюбіхъ въі  бѫдѣте въ любьві моеі
ѣко же азь заповѣді оца моего съблюсъ  і прѣбъіваѭ вь него любьві
сі глахъ вамъ  да радость моѣ  въ васъ бѫдетъ  і радость ваша ісплънітъ сѧ
сі же естъ заповѣдъ моѣ  да любіте дроугъ дроуга  ѣкоже възлюбіхъ въі
больше сеѧ любьве  ніктоже не іматъ  да кто дшѫ своѭ положітъ за дроугъі своѧ
въі дроузі моі есте  аште творіте  еліко азь заповѣдахъ вамъ
юже не глѭ васъ рабъ  рабь бо не вѣстъ чьто творітъ гднъ его  въі же рѣхъ дроугъі  ѣко вьсѣ ѣже слъішахъ от оца моего  съказахъ вамъ
не въі мене ізбърасте  нъ азъ ізбьрахъ въі  і положіхъ  въі  да въі ідете і плод прінесете  і плодъ вашъ прѣбѫдетъ  да егоже коліждо просіте оу оца въ імѧ мое  дастъ вамъ
сі заповѣдаѭ вамъ  да любіте дроугь дроуга
аште і весь міръ вас ненавідітъ  вѣдіте ѣко мене прѣжде вас възненавідѣ
аште от въсего міра бісте бъілі  весь міръ оубо свое любілъ бі  ѣкоже отъ въсего міра нѣсте  нъ азъ ізбьрахъ въі отъ въсего міра  сего раді ненавідітъ васъ весь міръ
помъніте слово еже аз рѣхъ вамъ  нѣстъ рабъ боліі га своего  аште мѧ ізгьнашѧ  і въі іжденѫтъ  аште слово мое съблюсѧ  і ваше съблюдѫтъ
нъ  сіі въсѣ  сътворѧт вамъ за імѧ мое  ѣко не вѣдѧтъ посьлавъшааго мѧ
аште не бім прішелъ і глалъ імъ  грѣха не бѫ імѣлі  нъінѣ же і вінъі не імѫт о грѣсѣ своем
ненавідѧі мене  і оца моего ненавідітъ
нъ да събѫдетъ сѧ слово пісаное въ законѣ іхъ  ѣко възненавідѣшѧ мѧ спъіті
егда же прідетъ параклітъ  егоже азь посьлѭ вамъ  отъ оца дхъ істінънъі  іже от оца ісходітъ  тъ сьвѣдѣтельствоуетъ о мьнѣ
і въі же съвѣдѣтельствоуете  ѣко ісконі съ мьноѭ есте

сі глахъ вамъ  да не съблазніте сѧ
нъ прідетъ годіна  да въсѣкъ іже оубіетъ въі  мьнітъ сѧ слоужбѫ пріносіті боу
і сі сътворѧт вамъ  ѣко не познашѧ ні оца ні мене
нъ сі глахъ вамъ  да егда прідетъ годіна  помінаіте сіі  ѣко азь рѣхъ вамъ  сіхъ же азъ не рѣхъ вамъ іспръва  ѣко съ вамі бѣхъ
нъінѣ же ідѫ кь посълавъшоумоу мѧ  і ніктоже отъ васъ не въпрашаетъ мене  камо ідеші
нъ ѣко сі глахъ вамъ  скръбь ісплъні срдца ваша
нъ азь істінѫ глѭ вамъ  оунѣе естъ вамъ  да азь ідѫ  аште бо не ідѫ азъ  параклітъ не прідетъ кь вамъ  аште лі же ідѫ посьлѭ і кь вамъ
і прішедъ онъ  облічітъ въсего міра  о грѣсѣ  і о правьдѣ і о сѫдѣ
о грѣсѣ оубо  ѣко не вѣроуѭтъ въ мѧ
о правъдѣ же  ѣко кь оцоу грѧдѫ  і к томоу не відіте мене
осѫдѣ же ѣко кьнѧзь міра сего осѫжден бъіс
еште много імамъ глаті вамъ  нъ не можете носіті нъінѣ
егда же прідетъ онъ  дхъ істінънъі  наставітъ въі  на всѫ істінѫ   коц  не о себѣ глаті іматъ  нъ еліко  ѣже слъішітъ глаті іматъ  і грѧдѫштаа възвѣстітъ вамъ
онъ мѧ прославітъ  ѣко от моего пріемлетъ  і възвѣстітъ вамъ
вьсѣ еліко іматъ оць моѣ сѫтъ  сего раді рѣхъ вам  ѣко отъ моего пріемлетъ  і възвѣстіт вамъ
въ малѣ і кь томоу не відіте мене  і пакъі въ малѣ і оузьріте мѧ  ѣко ідѫ кь оцоу
рѣшѧ же оученіці его кь себѣ  чьто се естъ еже глет намъ  въ малѣ і не відіте мене  і пакъі въ малѣ і оузьріте мѧ  ѣко ідѫ кь оцоу
глаахѫ же чьто естъ се  еже глетъ
разоумѣвъ же ісъ  ѣко хотѣахѫ і въпрашаті  рече імъ  о семъ лі сътѧзаете сѧ междоу собоѭ  ѣко рѣх въ малѣ  і не відіте мене  і пакъі въ малѣ і оузьріте мѧ
амін амін глѭ вамъ
аште чесо просіте оу оца въ імѧ мое дастъ вамъ
до селѣ не просісте нічесоже въ імѧ мое  просіте і пріімете  да радость ваша ісплънена бѫдетъ
сі въ прітъчах глахъ вамъ  прідетъ годіна  егда кь томоу въ прітъчахъ не глѭ вамъ  нъ не обіноуѧ сѧ о оці възвѣштаѭ вам
въ тъ день въ імѧ мое въспросіте  і не глѭ вамъ  ѣко азь оумолѭ оца о васъ
самъ бо оць любітъ въі  ѣкоже въі мѧ възлюбісте  і вѣровасте  ѣко отъ ба ізідъ
і ізідъ от ба і прідъ въ весъ міръ  пакъі оставлѣѭ весь міръ  і ідѫ къ оцоу
глашѧ емоу оученіці его  се нъінѣ не обіноуѧ сѧ глеші  а прітъчѧ нікоеѧже не глеші
нъінѣ вѣмъ ѣко вѣсі въсѣ  і не трѣбоуеші да кто тѧ въпрашаетъ  о семъ вѣроуем  ѣко отъ ба есі ішелъ
отъвѣшта імъ ісъ  нъінѣ лі вѣроуете
се грѧдетъ годіна і нъінѣ пріде  да разідетъ сѧ къждо въ своѣ сі  і мѧ едіного оставіте  і нѣсмъ едінъ  ѣко оцъ съ мноѭ естъ
сі глахъ вамъ да въ мьнѣ міръ імате  въ въсемъ мірѣ скръбъні бѫдете  нъ дръзаіте  азь бо побѣдіхъ въсего міра

сі гла ісъ  і възведъ очі своі на нбо і рече  оче пріде годіна прославі сна своего  да і снъ твоі прославітъ тѧ
ѣкоже далъ емоу есі власть вьсѣкоѧ плъті  да вьсе еже емоу есі далъ  дастъ імъ жівотъ вѣчьнъіі
се же естъ жівотъ вѣчьнъіі  да знаѭтъ тѧ едіного істіннааго ба  і егоже посъла ісха
азъ прославіхъ тѧ на землі  дѣло съвръшіхъ  еже далъ есі мьнѣ да сътворѭ
і нъінѣ прославі мѧ оче оу тебе самого славоѭ  ѭже імѣхъ прѣжде  даже не бъіс весь міръ оу тебе
ѣвіхъ імѧ твое члкомъ  ѧже далъ есі мьнѣ отъ въсего міра  твоі бѣшѧ  і мьнѣ ѧ дал есі  і слово твое съхранішѧ
нъінѣ разоумѣшѧ  ѣко вьсѣ еліко даль есі мнѣ отъ тебе сѫтъ
глъі ѧже дал есі мьнѣ дахъ імъ  і ті пріѧсѧ ѧ  і разоумѣшѧ въ істінѫ  ѣко от тебе ізідъ  і вѣровашѧ ѣко тъі мѧ посъла
азь о сіхъ молѭ  не о вьсемь мірѣ молѭ  нъ ѧже далъ есі мънѣ  ѣко твоі сѫтъ
і моѣ въсѣ твоѣ сѫт  і твоѣ моѣ  і прославіхъ сѧ въ ніхъ
і кь томоу нѣсмъ въ вьсемъ мірѣ  і сіі въ въсемъ мірѣ сѫтъ  і азь кь тебѣ грѧдѫ  оче стъі съблюді ѧ въ імѧ твое  ѧже дал есі мнѣ  да бѫдѫтъ едіно  ѣкоже і мъі
егда бѣхъ сь німі въ вьсем мірѣ  азь сьблюдаахъ ѧ въ імѧ твое  ѧже далъ есі сі мьнѣ  съхраніхъ ѧ  і ніктоже от ніхъ не погъібе  тъкьмо снъ погъібѣльнъі  да събѫдѫтъ сѧ кьнігъі
нъінѣ же кь тебѣ грѧдѫ  і сі глѭ въ вьсемь мірѣ  да імѫтъ радость моѭ ісплъненѫ въ себѣ  коц
азь дахъ імъ слово твое  і весь міръ възненавідѣ ѧ  ѣко не сѫтъ от вьсего міра  ѣко і азь от вьсего міра нѣсмь
не молѭ да вьзьмеші ѧ от вьсего міра  нъ да съблюдеші ѧ от непріѣзні
отъ въсего міра не сѫтъ  ѣко азь от вьсего міра нѣсмъ
сті ѧ вь істінѫ  слово твое істіна естъ
ѣкоже тъі мѧ посьла въ весь міръ  і азь посълахъ ѧ въ весь міръ
і зане азь свштаѭ сѧ самъ  да бѫдѫтъ і ті свштені вь ісстінѫ
не о сіхъ молѭ тькьмо  нъ і о вѣроуѭштііхъ словесемъ іхъ въ мѧ
да въсі едіно сѫтъ  ѣкоже і тъі оче вь мьнѣ  і азь вь тебѣ  да і ті въ насъ едіно бѫдѫтъ  да і весь міръ вѣрѫ іметъ  ѣко тъі мѧ посъла
і азь славѫ ѭже далъ есі мьнѣ  дахъ імъ  да бѫдѫтъ едіно  ѣкоже і мъі едіно
і азь вь ніхъ і ті въ мьнѣ  да бѫдѫтъ съвръшені въ едіно  і да разоумѣет весь міръ  ѣко тъі мѧ посьла  і възлюбілъ ѧ есі  ѣкоже і мѧ възлюбі
оче  ѧже далъ есі мьнѣ  хоштѫ  да ідеже есмъ азъ  і ті бѫдѫтъ съ мноѭ  да відѧтъ славѫ моѭ  ѭже далъ есі мьнѣ  ѣко възлюбілъ мѧ есі  прѣпрѣжде съложеніѣ въсего міра
оче праведънъі  і весь міръ тебе не позна  азъ же тѧ познахъ  і сіі познашѧ  ѣко тъі мѧ посьла
і съказах імъ імѧ твое  і съкажѫ  да любъі еѭже мѧ есі възлюбілъ въ ніх бѫдетъ  і аз вь ніхъ  коц

сі рекъ ісъ ізіде съ оученікъі своімі  на онъ полъ потока кедръска  ідеже бѣ врътъ  въ ньже въніде самъ  і оученіці его
вѣдѣаше же іюда мѣсто  ѣко множіцеѭ събірааше сѧ ісъ  съ оученікъі своімі
іюда же пріемъ спірѫ  отъ архіереі і фарісеі слоугъі і пріде тамо  съ свѣтільнікъі і свѣштамі  і орѫжіі
ісъ же вѣдъі въсѣ грѧдѫштаа на нь  ішедъ рече імъ  кого іштете
отвѣшташѧ емоу  іса назареа  гла імъ ісъ  азь есмъ  стоѣше же іюда сь німі  іже і прѣдаѣаше
ѣко рече імъ азь есмъ  ідѫ въспѧть  і падѫ на земі
пакъі же ѧ въпросі ісъ  кого іштете  оні же рѣшѧ іса назареа
отвѣшта імъ ісъ  рѣхъ вамъ ѣко азь есмъ  аште оубо мене іштете  не дѣіте сіхъ іті
да събѫдетъ сѧ слово  еже рече  ѣко ѧже далъ есі мьнѣ не погоубіхъ ні едіного же отъ ніхъ
сімонъ же петръ  імъі ножь ізвлѣче  і оударь раба архіереова оурѣза емоу оухо десное  бѣ же імѧ рабоу малхъ
рече же ісъ петрові  вьньзі ножь въ ножьніцѫ  чашѫ ѭже дастъ мьнѣ оцъ  не імамъ лі піті еѧ
спіра же і тъісѫштънік  і слоугъі іюдеіскъі  ѧсѧ іса  і съвѧзашѧ і
і вѣсѧ і кь аннѣ пръвѣе  бѣ бо тесть каіафѣ  іже бѣ архіереі лѣтоу томоу
бѣ же каіафа  давъіі съвѣтъ іюдеомъ  ѣко оунѣе естъ  едіномоу члкоу оумьрѣті за люді
по ісѣ же ідѣаше сімонъ петръ  і дроугъі оученікь  оученік же тъ бѣ знаемь архіереоу  въніде же съ ісмъ въ дворъ архіереовъ
петръ же стоѣаше прі двърехъ вънѣ  ізіде же оученікь ть  іже бѣ знаемъ архіереоу  і рече дверьніці  і въведе петра
гла же раба петрові  еда і тъі отъ оученікь есі члка сего  гла онъ нѣсмъ
стоѣхѫ же рабі і слоугъі огнь сътворьше  ѣко зіма бѣ  і грѣахѫ сѧ  бѣ же съ німі петръ стоѧ і грѣѧ сѧ
архіереі же въпросі іса  о оученіцѣхъ і о оученіі его
отъвѣшта емоу ісъ азь не обіноуѧ сѧ глахъ въ семоу міроу  азь въсегда оучіхъ на сьньміштіхъ  і въ црквахъ  ідеже въсі іюдеі сънемлѭтъ сѧ  і таіне глахъ нічесоже
чьто мѧ въпрашаеші  въпросі слъішавъшѧѧ  чьто глах імъ  се сіі вѣдѧтъ  ѣже рѣхъ азь
сі рекьшоу емоу  едінъ отъ прѣстоѧштііхь слоугъ  оударі за ланітѫ ісса  рекь  тако лі отъвѣштаваеші архіереові
отвѣшта емоу ісъ  аште зьлѣ глахъ сьвѣдѣтельствоуі о зьлѣ  аште лі добрѣ  чьто мѧ біеші
посьлаже і анна сьвѧзана кь каіафѣ архіереоу
бѣ же сімонъ петръ  стоѧ і грѣѧ сѧ  рѣшѧ же емоу  еда і тъі от оученікь его есі  отъвръже сѧ онъ і рече нѣсмъ
гла едінъ от рабь архіереовъ  ѫжіка съі  емоуже оурѣза петръ оухо  не азь лі тѧ відѣхъ въ врътѣ съ німъ
пакъі же петръ отвръже сѧ  і абіе коуръ възгласі
вѣсѧ же іса от каіафа въ преторь  бѣ же за оутра  і ті не вънідѫ въ преторъ да не оскврънѧтъ сѧ  нъ да ѣдѧтъ пасхѫ
ізіде же пілатъ кь німъ вонъ  і рече  кѫѭ рѣчь пріносіте на члка сего
отвѣшташѧ же і рѣшѧ емоу  аште не бі сь бъілъ зьлодѣі  не бімъ прѣдалі его тебѣ
рече же імъ пілатъ  поімѣте і въі  і по законоу вашемоу сѫдіте емоу  рѣшѧ же емоу іюдеі  намъ не достоітъ оубіті нікогоже
да слово і сво сьбѫдетъ сѧ  еже рече клеплѧ  коеѭ съмрътіѭ хотѣаше оумьрѣті
въніде же пакъі пілатъ вь преторь  і гласі іса і рече емоу  тъі лі есі цръ іюдеіскъ
отъвѣшта емоу ісъ  о себѣ лі се тъі глеші  ілі іні тебѣ рѣшѧ о мнѣ
отвѣшта пілатъ  еда азь жідовінъ есмъ родъ твоі  архіереі прѣдашѧ тѧ мънѣ  чьто есі сътворілъ
отвѣшта ісъ  црство мое нѣстъ отъ сего міра  аште от сего міра бі бъіло црство мое  слоугъі оубо моѧ  подвізалъі сѧ бішѧ  да не прѣданъ бімъ бъілъ іюдеомъ  нъінѣ же црство мое нѣстъ от сѫдоу
рече же емоу пілат  оубо цръ лі есі тъі  отъвѣшта ісъ тъі глеші  ѣко цръ есмъ азь  азъ на се родіх сѧ  і не се прід въ весь міръ  да съвѣдѣтелствоуѭ о істінѣ  въсѣкь іже естъ от істінъі  послоушаетъ гласа моъего
гла емоу пілатъ  чьто естъ істіна  і се рекъ  пакъі ізіде кь іюдеомъ  і гла імъ  азь ні едіноѧ вінъі не обрѣтаѭ въ немъ
естъ же объічаі вамъ   да едіного вамъ отъпоуштѫ на пасхѫ  хоштете лі оубо  да отпоуштѫ вамъ црѣ іюдеіска
вьзьпішѧ же глште  не сего нъ вараавѫ  бѣ же вараава разбоінікъ

тогда пілатъ поѧт іса і тепе і
і воіні съплетъше вѣнець отъ тръніѣ  възложішѧ на главѫ емоу  і въ різѫ прѣпрѫдънѫ облѣшѫ і
і пріхождаахѫ кь немоу і глаахѫ  радоуі сѧ црю іюдеіскъ  і біѣхѫ і по ланітама
ізіде же пакъі пілат вонъ  і гла імъ  се ізвождѫ і вамъ вонъ  да разоумѣете  ѣко въ немъ вінъі не обрѣтаѭ
ізіде же ісъ вонъ  носѧ тръновъі вѣнець  і прѣпрѫдьнѫѭ різѫ  і гла імъ се чкъ
егда же відѣшѧ і  архіереі і слоугъі  възьпішѧ глште  распьні і  распьні і  гла імъ пілатъ  поімѣте і въі і распьнѣте  азъ бо не обрѣтаѭ въ немъ вінъі
отвѣшташѧ емоу іюдеі  мъі законъ імамъ  і по законоу нашемоу длъженъ естъ оумьрѣті  ѣко снъ бжіі творітъ сѧ
егда же слъіша пілатъ се слово  паче оубоѣ сѧ
і въніде въ преторь пакъі  і гла ісві  от кѫдоу есі тъі  ісъ же отъвѣта не дастъ емоу
гла емоу пілатъ  мьнѣ лі не глеші  не вѣсі лі ѣко власть імамъ распѧті тѧ  і власть імамь поустіті тѧ
отъвѣшта ісъ  не імаші області на мьнѣ нікоеѧ же  аште не бі ті дано сьвъіше  сего раді прѣдавъі мѧ тебѣ  болеі грѣхъ іматъ
отъ толі пілатъ іскааше поустіті і  іюдеі же въпіѣахѫ глште  аште сего поустіші  нѣсі дроугъ кесароу  вьсѣкь іже сѧ творітъ црь  протівітъ сѧ кесароу
пілатъ же слъішавъ та словеса  ізведе вонъ іса  і сѣде на сѫдішті  на мѣстѣ наріцаемѣмъ  літострата  евреіскъі же гавваѳа
бѣ же параскевгіі пастѣ  годіна же бѣ ѣко третіѣа  і гла іюдеомъ  се црь вашъ
оні же въпіѣахѫ  възьмі і възьмі распьні і  гла імъ пілатъ  црѣ лі вашего распьнѫ  отъвѣшташѧ архіереі  не імамъ црѣ тъкмо кесарѣ
тогда же прѣдастъ імъ да і распьнѫт
і носѧ себѣ крстъ ізіде  въ наріцаемое краніево мѣсто  еже глетъ сѧ евреіскъі  голгоѳа
ідеже і распѧсѧ  і сь німъ іна дъва  сѫдоу і овѫдоу  по срѣдѣ же іса
напіса же тітелъ пілатъ  і положі крстѣ  бѣ же напісано  ісъ назареі  цръ іюдескъ
сего тітъла мнозі чісѧ отъ іюдеі  ѣко блізь бѣ мѣсто града  ідеже і распѧсѧ  бѣ же напісано  евреіскъі  і гречьскъі і латіньскъі
стоѣахѫ прі крстѣ ісвѣ мті его і сестра мтре его  маріѣ клеопова і маріа магдалъіні
ісъ же відѣвъ мтръ і оученіка стоѧшта егоже люблѣаше гла мтрі жено се снъ твоі
по томъ гла оученікоу  се матіті твоѣ  і от того часа поѧтъ ѭ  оученікъ въ своѣ сі
по томъ вѣдъі ісъ  ѣко всѣ юже съвръшішѧ сѧ ѣже о немъ
сьсѫд же стоѣше плънъ оцьта  на плъньше же гбѫ оцьта  прідѣшѧ кь оустомь его
егда же пріѧтъ оцетъ ісъ  рече съвръшішѧ сѧ  і прѣклонь главѫ прѣдастъ дхъ
іюдеі же понеже параскевгіі бѣ  да не останѫтъ на крстѣ тѣлеса въ сѫботъ  бѣ бо веліі день тоѧ сѫботъі  молішѧ пілата да прѣбіѭтъ голѣні іхъ і възьмѫтъ ѧ
прідѫ же воіні  і пръвоумоу прѣбішѧ голѣні  і дроугоумоу распѧтоумоу сь німь
на іса же прішедъше  ѣко відѣшѧ і оуже оумеръшъ  не прѣбішѧ емоу голѣнію
нъ едінъ от воінъ  копіемъ емоу ребра прободе  і ізіде абіе кръвъ і вода
і відѣвъі сьвѣѣдѣтельствова  і істінно естъ съвѣдѣтелство его  і тъ вѣстъ ѣко істінѫ глетъ  да і въі вѣрѫ імете
бъішѧ бо сі  да събѫдѫтъ сѧ кьнігъі  кость не ськроушітъ сѧ отъ него
і пакъі дроугъіѧ кьнігъі глѭтъ  възьрѧтъ на нь егоже пробасѧ
просі іса оу пілата іосіфъ  іже отъ арімаѳеѧ  съі оученікь ісвъ   таімъ же за страхъ іюдеіскь  да възьметъ тѣло ісво
пріде же і нікодім  прішедъі кь ісві ноштіѭ прѣжде  несъі съмѣшеніе  змоурно і алгоіно  ѣко і лівръ съто
пріѧсте же тѣло ісво  і обісте е різамі  съ ароматъі  ѣкоже объічаі естъ іюдеомъ погрѣбаті
бѣ же на мѣстѣ ідеже і распѧсѧ   врътъ і въ врътѣ гробъ новъ  въ немъже ніколіже ніктоже  не бѣ  положенъ
тоу же за параскевгіѭ іюдеіскѫ  ѣко блізь бѣ гробъ  положісте іса

въ едінъ сѫботъ  маріѣ магдалъіні  пріде за оутра еште сѫшті тьмѣ на гробъ і відѣ каменъ възѧт отъ гроба
тече же і пріде къ сімоноу петроу  і къ дроугоумоу оученікоу егоже люблѣаше ісъ  і гла іма възѧсѧ га отъ гроба  і не вѣмъ къде положішѧ і
ізіде же петръ і дроугъіі оученікъ  і ідѣашете къ гробоу
течаашете же оба въ коупѣ  дроугъі же тъ оученікъ тече скорѣе петра  і пріде прѣжде кь гробоу
і прінік відѣ різъі лежѧштѧ едінъі  обаче нъ не въніде
пріде же і сімонъ петръ въ слѣдъ его  і въніде прѣжде въ гробъ  і відѣ різъ лежѧштѧ
і соудар іже бѣ на главѣ его  несъ різамі лежѧшть  нъ особъ сьвітъ на едіномъ мѣстѣ
тогда же въніде і дроугъі оученікъ  прішедъі прѣжде къ гробоу  і відѣвъ і вѣрова
не оу бо вѣдѣахѫ кьнігь  ѣко подобаетъ емоу от мрътвъііхъ въскрснѫті
ідете же пакъі къ жебѣ оученіка дівѧшта сѧ
маріѣ стоѣаше оу гроба вънѣ плачѫшті сѧ  прініче въ гробъ
і відѣ дъва англа  въ бѣлахъ різахъ сѣдѧшта  едіного оу главъі і едіного оу ногоу  ідеже бѣ лежало тѣло ісво
і гласте еі жено чьто сѧ плачеші  гла іма  ѣко възѧсѧ га моего  і не вѣмъ кьде положішѧ і
сі рекъші обраті сѧ въспѧтъ  і відѣ іса стоѧшта  і не вѣдѣаше ѣко ісъ ест
гла еі ісъ  жено  чьто сѧ плачеші кого іштеші  она же мьнѧшті  ѣко врътоградарь естъ  гла емоу гі  аште тъі есі възѧлъіі  повѣвѣждъ мі къде і есі положілъ і азь възъмѫ і
гла еі ісъ  маріе  обраштьші же сѧ она  гла емоу евреіскъі равві  еже наріцаетъ сѧ оучітелю
гла еі ісъ  не прікасаі сѧ мнѣ  не оу бо възідъ къ оцоу моемоу  іді же кь братіі моеі і ръці імъ  въсхождѫ къ оцоу моемоу і оцоу вашемоу  і боу моемоу і боу вашемоу
пріде маріа магдалъіні въ звѣштаѭшті оученікомъ  ѣко відѣ га  і сі рече еі
сѫшті поздѣ въ ть дьнь въ едінъ сѫботъ  і двъремъ затвореномъ  ідеже бѣахѫ оученіці его сьбьрані за страхъ іюдеіскъ  пріде ісъ і ста по срѣдѣ оученікь своіхъ  і гла імъ міръ вамъ
і се рекь показа імъ рѫцѣ і нозѣ і ребра своѣ  въздрадовашѧ же сѧ оученіці відѣвъше га
рече же імъ пакъі міръ вамъ  ѣко же посъла мѧ оць  і азь сьлѭ въі
і се рекъ доунѫ і гла імъ пріімѣте дхъ сть
і імьже отпоустіте грѣхъі отпоустѧтъ сѧ імъ  коц  і імъмъже дръжіте дръжѧтъ сѧ імъ
ѳома ма же едінъ от обою на десѧте наріцаемъі блізнець не бѣ тоу сь німі егда пріде іс
глашѧ емоу дроузіі оученіці  відѣхомъ га  онъ же рече аште не віждѫ на рѫкоу его  ѣзвъі гвоздіінъіѧ  і въложѫ пръста моего въ ѣзвѫ гвоздіінѫѭ  і въложѫ рѫкѫ моѭ въ ребра его  не імѫ вѣръі
і по осмі день пакъі бѣахѫ оученіці его і ѳома сь німі  пріде же ісъ двьремъ затвореномъ  і ста по срѣдѣ іхъ  і гла ім пакъі міръ вамъ
по том же гла ѳомѣ  прінесі пръстъ твоі сѣмо і віждъ рѫцѣ моі  і прінесі рѫкѫ твоѭ  і въложі въ ребра моѣ  і не бѫді неневѣренъ  нъ вѣренъ
отъвѣштавъ же ѳома рече емоу  гь моі бъ моі
гла емоу ісъ  ѣко відѣвъ мѧ вѣрова  блажені не відѣвъшіі і вѣровавшіі
многа же знаменіѣ сътворі ісъ прѣдь оученікъі своімі  ѣже не сѫтъ пісана въ кьнігахъ сіхъ
сі же пісана бъішѧ  да вѣрѫ імет  ѣко ісъ естъ хъ снъ бжіі  і да вѣроуѭште  жівот вѣчънъі імате въ імѧ его

ѣві сѧ ісъ оученікомъ своімъ въставъ отъ мрътвъііхъ  на морі ті веріадьстѣмь  ѣві же сѧ імъ сіце
бѣхѫ в коупѣ сімон петръ  і ѳома наріцаемъі блізнець  і наѳанаіль  іже бѣ от кана галілеіскъіѧ  і оба сна зеведеова  і іна от оученікъ его дьва
гла імъ петръ ідѫ ръібъ ловітъ  глашѧ емоу  ідемъ і мъі съ тобоѭ  і ізідѫ і въсѣдѫ въ корабль  і въ тѫ ноштъ не ѧшѧ нічесоже
оутроу же абіе бъівъшоу  ста ісъ прі брѣзѣ  не познашѧ же оученіці ѣко ісъ естъ
гла же ім ісъ дѣті  імате лі чьто снѣдьно  отъвѣшташѧ емоу ъні
онъ же рече імъ  въвръзѣте о деснѫѭ странѫ мрѣжѧ і обрѧштете  въвръгѫ же  і кь томоу не можахѫ прівлѣшті еѧ  отъ множьства ръібъ
гла же оученікь егоже люблѣаше ісъ петрові  гь естъ  сімонъ же петръ  слъішавъ ѣко гь естъ  епенді томъ прѣпоѣса сѧ  бѣ бо нагь і въвръже сѧ въ море
а дроузі оученіці корабіцемъ прідѫ  не бѣшѧ бо далече ъотъ земѧ  нъ ѣко дьвѣ сьтѣ лакоть  влѣкѫште мрѣжѫ ръібъ
і ѣко ізвлѣшѧ на землѭ  відѣшѧ огнь лежѧшть  і ръібѫ на немъ лежѧштѫ  і хлѣбъ
гла імъ ісъ  прінесѣте отъ ръібъ ѧже ѧсте ннѣ
вълѣзь же сімон петръ  ізвлѣче мрѣжѫ на землѭ  плънѫ веліхъ ръібъ  сьто і пѧть десѧтъ  і трі  і толікоу сѫштоу не протръже сѧ мрѣжа
гла ісъ  прідѣте обѣдоуіте  і ніктоже не съмѣаше отъ оученікь его істѧзаті его тъі кто есі  вѣдѫште ѣко гь естъ
пріде же ісъ і пріѧтъ хлѣбъ  і дастъ імъ  і ръібъі такожде
се оуже третііці ісъ ѣві сѧ оученікомъ своімъ въставъ отъ мрътвъііхъ
і гла сімоноу петроу  сімоне іонінъ любіші лі мѧ паче сіхъ  гла емоу еі гі тъі вѣсі ѣко люблѭ тѧ  гла емоу пасі агньцѧ моѧ
гла емоу пакъі въторіцеѭ  сімоне іонінъ любіші лі мѧ  гла емоу еі гі тъі вѣсі ѣко люблѭ тѧ  гла пасі овъцѧ моѧ
гла емоу третііцеѭ сімоне іонінъ любіші лі мѧ  оскръбѣ петръ ѣко рече емоу третііці любіші лі мѧ  і гла емоу гі вьсѣ тъі вѣсі  тъі вѣсі ѣко люблѭ тѧ  гла емоу ісъ пасі овцѧ моѧ
амін амінъ глѭ тебѣ  егда бѣ юнъ поѣсаше  сѧ  самъ і хождааше ѣможе хотѣаше  егда же състарѣеші сѧ  въздеждеші рѫцѣ твоі  і інъ тѧ поѣшет  і ведетъ ѣможе не хоштеші
се же рече клеплѧ  коеѭ съмрътіѭ прославітъ ба  і се рек гла емоу іді по мьнѣ
обрашть же сѧ петръ  відѣ оученіка егоже люблѣаше ісь  ідѫшта въ слѣдъ  і възлеже на вечері на пръсі его  і рече гі кто естъ прѣдаѧі тѧ
сего відѣвъ петръ гла ісві  гі а сь чьто
гла емоу ісъ  аште хоштѫ да тъ прѣбъіваетъ донъдеже прідѫ  чьто е тебѣ  тъі по мнѣ грѧді
ізіде же слово се въ братіѭ  ѣко оученікотъ не оумьретъ  не рече же же ісъ ѣко не оумъретъ  нъ аште хоштѫ да тъ прѣбъіваетъ донъдеже прідѫ чьто е тебѣ
сь есть оученікъ съвѣдѣтельствоуѧі о сіхъ  іже і напіса сіі  і вѣмъ ѣко істінно естъ съвѣдѣтельство его
сѫтъ же і іна многа ѣже сътворі іс  ѣже аште по едіномоу пісана бъіваѭтъ  ні самомоу мьнѭ въсемоу міроу въмѣстіті  пішемъіхь кьнігь амін

