Ⰽⱐⱀⰹⰳⱏⰹ ⱃ҃ⱁⰴⱄⱅⰲⰰ ⰻ҃ⱆ҃ⱈⰲⰰ · ⱄ҃ⱀⰰ ⰴ҃ⰴⰲⰰ · ⱄ҃ⱀⰰ Ⰰⰲⱃⰰⰰ̄ⰿⰾ̄ⱑ ·
Ⰰⰲⱃⰰⰰ̄ⰿⱏ ⱃⱁⰴⰻ ⰻ̄ⱄⰰⰰ̄ⰽⰰ · Ⰻ̄ⱄⰰⰰ̄ⰽⱐ ⰶⰵ ⱃⱁⰴⰹ ⰻ̄ⰰ̄ⰽⱁ̄ⰲⰰ · ⰻ̄ⰰ̄ⰽⱁⰲⱏ ⰶⰵ ⱃⱁⰴⰹ  Ⰻ̄ⱓ̄ⰴⱘ ⰻ̄ ⰱⱃⰰⱅⰹⱙ̄ ⰵ̄ⰳⱁ ·
῾Ⰻⱓ̄ⰴⰰ ⰶⰵ ⱃⱁⰴⰹ ⱇⰰⱃⰵⱄⰰ ⰻ̄ ⰸⰰⱃⰰ · ⱉ̄̄ⱅⱏ ⱅⰰⰿⰰⱃⱏⰻ · ⱇⰰⱃⰵⱄⱏ ⰶⰵ ⱃⱁⰴⰹ ⰵ̄ⱄⱃ̄ⱁⰿⰰ · ⰵ̄ⱄⱃⱁⰿⱐ ⰶⰵ ⱃⱁⰴⰹ ⰰ̄ⱃⰰⰰ̄ⰿⰰ ·
Ⰰ̄ⱃⰰⰰ̄ⰿⱏ ⰶⰵ ⱃⱁⰴⰹ ⰰ̄ⰿⰹⱀⰰⰴⰰⰲⰰ · ⰰ̄ⰿⰹⱀⰰⰴⰰⰲⱏ ⰶⰵ ⱃⱁⰴⰹ · Ⱀⰰⱄⱄ̆ⱁⱀⰰ · ⱀⰰⱄⱄ̆ⱁ̄ⱀⱏ ⰶⰵ ⱃⱁⰴⰹ ⱄⰰⰾⱐⰿⱁⱀⰰ ·
Ⱄⰰⰾⰿ̄ⱁⱀⱏ ⰶⰵ ⱃⱁⰴⰹ Ⰲⱁ᾽ⱁⰸⰰ ⱁⱅ҃ ⱃⰰⱈⰰⰲⱏⰹ · Ⰲⱁⱁ̄ⰸⱐ ⰶⰵ ⱃⱁⰴⰹ ᾽ⱁⰲⰹⱁ̄ⰴⰰ · [᾽᾽ⱉⱅⱏ ⱃⱁⱅⱏⰹ] · Ⱁ̄ⰲⰻ᾽ⱁ̄ⰴⱏ ⰶⰵ ⱃⱁⰴⰹ · ⰻ̄ⰵ̄ⱄⰵⰰ̄ ·
Ⰻ̄ⰵ̄ⱄⰵⰻ̄ ⰶⰵ ⱃⱁⰴⰹ ⰴ҃ⰴⰰ ⱌ҃ⱃⱑ · ⰴ҃ⰴⱏ ⰶⰵ ⱌ҃ⱃⱐ ⱃⱁⰴⰹ ⱄⱁⰾⱁⰿⱁⱀⰰ ⱉⱅ҃ ⱁ̄ⱆⱃⰹⰻ̄ⱀⱏⰹⱔ̄ ·
Ⱄⱁⰾⱁⰿⱁⱀⱏ ⰶⰵ ⱃⱁⰴⰹ · ⱃⱁⰲⱁⰰ̄ⰿⰰ · Ⱃⱁⰲⱁⰰ̄ⰿⱏ ⰶⰵ ⱃⱁⰴⰻ ⰰ̄ⰲⰹⰰ̄ⰴⰰ · Ⰰ̄ⰲⰹⰰ̄ⰴⱏ ⰶⰵ ⱃⱁⰴⰹ ⰰ̄ⱄⱄ̆ⰰ ·
Ⰰ̄ⱄⱄ̄̄ⱐ ⰶⰵ ⱃⱁⰴⰹ ⰻ̄ⱁ̄ⰰ̄ⱄⰰⱇⰰⱅⰰ · ⰻ̄ⱁ̄ⰰ̄ⱄⰰⱇⰰⱅⱏ ⰶⰵ ⱃⱁⰴⰹ ⰻ̄ⱁ̄ⰰ̄ⱃⰰⰿⰰ · Ⰻ̄ⱁ̄ⰰ̄ⱃⰰⰿⱐ ⰶⰵ ⱃⱁⰴⰹ ⰻ̄ⱁ̄ⰸⰹⱙ̄ ·
Ⰻ̄ⱁ̄ⰸⰹⱑ̄ ⰶⰵ ⱃⱁⰴⰹ ⰻ̄ⱁ̄ⰰ̄ⱅⰰⰿⰰ · ⰻ̄ⱁ̄ⰰ̄ⱅⰰⰿⱐ ⰶⰵ ⱃⱁⰴⰹ ⰰ̄ⱈⰰⰸⰰ · Ⰰ̄ⱈⰰⰸⱐ ⰶⰵ ⱃⱁⰴⰹ ⰻ̄ⰵ̄ⰸⰵⰽⰹⱙ̄ ·
ⰻ̄ⰵ̄ⰸⰵⰽⰹⱑ̄ ⰶⰵ ⱃⱁⰴⰹ ⰿⰰⱀⰰⱄⰻⱙ̄ · ⰿⰰⱀⰰⱄⰹⰻ̄ ⰶⰵ ⱃⱁⰴⰹ ⰰ̄ⰿⱁ̄ⱄ̄ⰰ · Ⰰ̄ⰿⱁⱄⱐ ⰶⰵ ⱃⱁⰴⰹ ⰻ̄ⱁ̄ⱄⰹⱙ̄ ·
Ⰻ̄ⱁ̄ⱄⰹⰰ̄ ⰶⰵ ⱃⱁⰴⰹ ⰻ̄ⱁ̄ⱈⱁⱀⰹⱙ̄ · ⰻ ⰱⱃⰰⱅⰻⱙ̄ ⰵ̄ⰳⱁ · Ⰲⱏ ⱂⱃⱑⱄⰵⰾⰵⱀⰹⰻ̄ ⰲⰰⰲⰹⰾⱁⱀⱄⱅⱑⰰ̄ⰿⱐ ·
Ⱂⱁ ⱂⱃⱑⱄⰵⰾⰵⱀⰻⰻ̄ ⰶⰵ ⰲⰰⰲⰹⰾⱁⱀⱐⱄⱅⱑ · Ⰻ̄ⱁ̄ⱈⱁⱀⰻⱑ̄ ⱃⱁⰴⰻ ⱄⰰⰾⰰⱅⰻⰾⱑ · ⱄⰰⰾⰰⱅⰹⰾⱐ ⰶⰵ ⱃⱁⰴⰹ ⰸⱁⱃⱁⰲ̄ⰰⰲⰵⰾⱑ ·
Ⰸⱁⱃⱁⰲ̄ⰰⰲⰵⰾⱐ ⰶⰵ ⱃⱁⰴⰹ · Ⰰ̄ⰲⰹⱁ̄ⱆⰴⰰ · Ⰰ̄ⰲⰹⱁ̄ⱆⰴⱏ ⰶⰵ ⱃⱁⰴⰹ ⰵ̄ⰾⰻⰰ̄ⰽⰹⰿⰰ · ⰵ̄ⰾⰻⰰ̄ⰽⰻⰿⱐ ⰶⰵ ⱃⱁⰴⰹ Ⰰ̄ⰸⰰⱃⰰ ·
Ⰰ̄ⰸⰰⱃⱐ ⰶⰵ ⱃⱁⰴⰹ ⱄⰰⰴⱁⰽⰰ · ⱄⰰⰴⱁⰽⱐ ⰶⰵ ⱃⱁⰴⰹ ⰰ̄ⱈⰹ̄ⱀⰰ · ⰰ̄ⱈⰹⱀⱏ ⰶⰵ ⱃ҃ⱁ҃ⰴⰹ ⰵ̄ⰾⰻⱁ̄ⱆⰴⰰ ·
ⰵ̄ⰾⰹⱁ̄ⱆⰴⱏ ⰶⰵ ⱃⱁⰴⰹ ⰵ̄ⰾⰹⰵ̄ⰸⱁⱃⰰ · Ⰵ̄ⰾⰹⰵ̄ⰸⱁⱃⱏ ⰶⰵ ⱃⱁⰴⰹ ⰿⰰ᾽ⱅⱅ̄ⰰⱀⰰ · ⰿⰰⱅⱅ̄ⰰⱀⱏ ⰶⰵ ⱃⱁⰴⰹ · ⰻ̄ⰰ̄ⰽⱁⰲⰰ ·
ⰻ̄ⰰ̄ⰽⱁⰲⱏ ⰶⰵ ⱃⱁⰴⰹ ⰻ̄ⱁ̄ⱄⰹⱇⰰ ⰿⱘⰶⰰ ⰿⰰⱃⰻⰻ̄ⱀⰰ · ⰻ̄ⰸ ⱀⰵⱔ̄ⰶⰵ ⱃⱁⰴⰹ ⱄⱔ ⰻ̄ⱄ҃ⱏ · ⱀⰰⱃⰹⱌⰰⰵ̄ⰿⱏⰻ ⱈ҃ⱏ ·
Ⰲⱐⱄⱑⱈⱏ ⰶⰵ ⱃⱁⰴⱁⰲⱏ · ⱉⱅ҃ ⰰ̄ⰲⱃⰰⰰ̄ⰿⰰ ⰴⱁ ⰴ҃ⰴⰰ · Ⱃⱁⰴⱁⰲⱏ ⰳ҃ⰺ҃ ⱅⰵ · Ⰻ̄ ⱉⱅ҃ ⰴ҃ⰴⰰ ⰴⱁ ⱂⱃⱑⱄⰵⰾⰵⱀⰻⱑ̄ ⰲⰰⰲⰹⰾⱁⱀ᾽ⱄⰽⰰⰰ̄ⰳⱁ · Ⱃⱁⰴⱁⰲⱏ ⰳ҃ⰺ҃ ⱅⰵ · Ⰻ̄ ⱉⱅ҃ ⱂⱃⱑⱄⰵⰾⰵⱀⰻⱑ̄ ⰲⰰⰲⰻⰾⱁⱀ̄ⱄ̄ⰽⰰⰰ̄ⰳⱁ ⰴⱁ ⱈ҃ⰰ · Ⱃⱁⰴⱁⰲⱏ ⰳ҃ⰺ҃ ⱅⰵ ·
Ⰻ҃ⱄⱈⰲⱁ ⰶⰵ ⱃ҃ⱁⰴⱄⱅⰲⱁ ⱄⰹⱌⰵ ⰱⱏⰹⱄ҃ · ⱁ̄ⰱⱃⱘⱍⰵⱀⱑ ⰱⱏⰻⰲⱐⱎⰹ ⰿⰰⱅⰵⱃⰹ ⰵ̄ⰳⱁ ⰿⰰⱃⰹⰻ̄ · Ⰻ̄ⱁ̄ⱄⰹⱇⱁⰲⰹ · ⱂⱃⱑⰶⰴⰵ ⰴⰰⰶⰵ ⱀⰵ ⱄⱐⱀⱔⱄⱅⰵ ⱄⱔ · Ⱁ̄ⰱⱃⱑⱅⰵ ⱄⱔ  ⰻ̄ⰿⱘⱎⱅⰹ ⰲⱏ ⱍⱃⱑⰲⱑ ⱉⱅ҃ ⰴ҃ⱈⰰ ⱄ҃ⱅⰰ ·
Ⰻ̄ⱁ̄ⱄⰹⱇⱐ ⰶⰵ ⰿⱘⰶⱐ ⰵ̄ⱔ̄ · ⱂⱃⰰⰲⱐⰴⰵⱀⱏ ⱄⱏⰹ ⰻ̄ ⱀⰵ ⱈⱁⱅⱔ ⱁ̄ⰱⰾⰹⱍⰹⱅⰹ ⰵ̄ⱔ̄ · Ⰲⱏⱄⱈ̄ⱁⱅⱑ ⱅⰰⰻ̄ ⱂⱁⱆⱄⱅⰹⱅⰹ ᾽ⱙ ·
Ⱄⰵ ⰶⰵ ⰵ̄ⰿⱁⱆ ⱁ̄ⱆⰿⱏⰹⱎⰾⱐⱎⱁⱆ · ⱄⰵ ⰰ̄ⱀ҃ⰼⰾⱏ ⰳ҃ⱀⱐ ⰲⱐ ⱄⱐⱀⱑ ⱑ̄ⰲⰻ ⱄⱔ ⰵ̄ⰿⱁⱆ ⰳ҃ⰾⱔ · Ⰻ̄ⱁ̄ⱄⰹⱇⰵ ⱄ҃ⱀⰵ ⰴ҃ⰴⰲⱏ · ⱀⰵ ⱁ̄ⱆⰱⱁⰻ̄ ⱄⱔ ⱂⱃⰹⱔ̄ⱅⰹ ⰶⰵⱀⱏⰹ ⱅⰲⱁⰵ̄ⱔ̄ ⰿ̄ⰰⱃ̄ⰹⱔ̄ · ·:· ·:· ⱄⱘⱎⱅⰵⰵ̄ ⰱⱁ ⰲⱐ ⱀⰵⰻ̄ · Ⱉⱅ҃ ⰴ҃ⱈⰰ ⱄ҃ⱅⰰ ⰵ̄ⱄⱅⱏ ·
Ⱃⱁⰴⰹⱅ ⰶⰵ ⱄ҃ⱀⰰ · Ⰻ̄ ⱀⰰⱃⰵⱍⰵⱎⰹ ⰻ̄ⰿⱔ ⰵ̄ⰿⱁⱆ ⰻ̄ⱄ҃ⱏ · ⱅⱏ ⰱⱁ ⱄ҃ⱂⱄⰵⱅⱏ ⰾⱓⰴⰹ ⱄⰲⱁⱔ̄ ⱁ̄ⱅⱐ ⰳⱃⱑⱈⱏ ⰻ̄ⱈⱏ ·
Ⱄⰵ ⰶⰵ ⰲⱐⱄⰵ ⰱⱏⰹⱄ҃  · ⰴⰰ ⱄⱏⰱⱘⰴⰵⱅ ⱄⱔ ⱃⰵⱍⰵⱀⱁⰵ̄ ⱁ̄ⱅⱏ ⰳ҃ⰰ ·· ⰻⱄⰰⰻ̄ⰵ̄ⰿ ⱂ҃ⱃⱃⰽⰿⱏ ⰳ҃ⰾⱎⱅⰵⰿⱏ ·
Ⱄⰵ ⰴⱑⰲⰰ ⰲⱏ ⱍⱃⱑⰲⱑ ⱂⱃⰻⰻ̄ⰿⰵⱅⱏ · ⰻ̄ ⱃⱁⰴⰹⱅⱏ ⱄ҃ⱀⰰ · ⰻ̄ ⱀⰰⱃⰵⰽⱘⱅⱏ ⰻ̄ⰿⱔ ⰵ̄ⰿⱁⱆ ⰵ̄ⱀⰿ̄ⰰⱀⱁⱆⰻ̄ⰾⱐ · Ⰵ̄ⰶⰵ ⰵ̄ⱄⱅⱏ ⱄⱐⰽⰰⰸⰰⰵ̄ⰿⱁ ⱄⱐ ⱀⰰⰿⰻ ⰱ҃ⱏ ·
Ⰲⱏⱄⱅⰰⰲⱏ ⰶⰵ ⰻ̄ⱁ̄ⱄⰹⱇⱐ ⱁ̄ⱅⱏ ⱄⱐⱀⰰ · ⱄⱐⱅⰲⱁⱃⰹ ⱑ̄ⰽⱁⰶⰵ ⱂⱁⰲⰵⰾⱑ ⰵ̄ⰿⱁⱆ ⰰ̄ⱀ҃ⰼⰾⱏ · ⰻ̄ ⱂⱃⰻⱔ̄ⱅⱏ ⰶⰵⱀⱘ ⱄⰲⱁ҃ⱙ̄ ·
ⰻ̄ ⱀⰵ ⰸⱀⰰⰰ̄ⱎⰵ ⰵ̄ⱔ̄ · ⰴⱁⱀⰴ̄ⰵⰶⰵ ⱃⱁⰴⰹ ⱄ҃ⱀⱏ ⱄⰲⱁⰻ̄ ⱂⱃⱏⰲⱑⱀⰵⱌⱐ · ⰻ ⱀⰰⱃⰵⱍⰵ ⰻ̄ⰿⱔ ⰵ̄ⰿⱁⱆ ⰻ̄ⱄ҃ⱏ ·· ··

῾Ⰻ҃ⱄⱁⱆ ⱃⱁⰶⰴⱐⱎⱓ ⱄⱔ ⰲⱏ ⰲⰹⱚ᾽ⰾⰵⱁ̄ⰿⰻ ⰻ̄ⱓ̄ⰴⰵⰻⱄⱅⱑⰿⱐ · Ⰲⱏ ⰴⱐⱀⰹ ⰻ̄ⱃⱁⰴⰰ ⱌ҃ⱃⱑ · Ⱄⰵ ⰲⰾⱏⱄⰲⰹ ⱁ̄ⱅⱏ ⰲⱏⱄⱅⱁⰽⱐ · Ⱂⱃⰹⰴⱘ ⰲⱏ ⰻ̄ⰵ̄ⱃⰾ҃ⰿⱏ
ⰳ҃ⰾⱎⱅⰵ · Ⰽⱐⰴⰵ ⰵ̄ⱄⱅⱏ ⱃⱁⰶⰴⰵⰻ̄ ⱄⱔ ⱌ҃ⱃⱐ ᾽ⰻⱓ̄ⰴⰵⰻ̄ⱄⰽ᾽ⱐ · Ⰲⰻⰴⱑⱈⱁⰿⱏ ⰱⱁ ⰷ᾽ⰲⱑⰸⰴⱘ ⰵ̄ⰳⱁ ⱀⰰ ⰲⱐⱄⱅⱁⱌⱑ · ⰻ̄ ⱂⱃⰹⰴⱁⰿⱏ ⱂⱁⰽⰾⱁⱀⰹⱅⱏ ⱄⱔ ⰵ̄ⰿⱁⱆ ·
Ⱄⰾⱏⰹⱎⰰⰲⱏ ⰶⰵ ⰻ̄ⱃⱁⰴⱏ ⱌ҃ⱃⱐ ⱄⱐⰿⱔⱅⰵ ⱄⱔ · ⰻ̄ ⰲⰵⱄⱐ ⰻ̄ⰵ̄ⱃ̄ⱄⰾ҃ⰿⱏ ⱄⱏ ⱀⰹⰿⱏ ·
ⰻ̄ ⱄⱏⰱⱐⱃⰰⰲⱏ ⰲⱐⱄⱔ ⰰ̄ⱃⱈ̄ⰻⰵ̄ⱃⰵ̄ⱔ̄ ⰻ̄ ⰽⱐⱀⰹⰶⱐⱀⰻⰽⱏⰹ ⰾⱓⰴⱐⱄⰽⱏⰹⱔ̄ · ⰲⱏⱂⱃⰰⱎⰰⰰ̄ⱎⰵ ⱔ̄ ⰽⱐⰴⰵ ⱈ҃ⱏ ⱃⰰⰶⰴⰰⰵ̄ⱅⱏ ⱄⱔ ·
ⱁ̄ⱀⰻ ⰶⰵ ⱃⱑⱎⱔ ⰵ̄ⰿⱁⱆ · ⰲⱏ ⰲⰹⱚⰾⰵⱁ̄ⰿⰻ ⰻ̄ⱓ̄ⰴⰵⰻ̄ⱄⱅⱑⰻ̄ · Ⱅⰰⰽⱁ ⰱⱁ ⱂⰹⱄⰰⱀⱁ ⰵ̄ⱄⱅⱏ ·
ⰻ̄ ⱅⱏⰹ ⰲⰹⱚⰾⰵⰵ̄ⰿⰵ ⰸⰵⰿⰾ҃ⰵ ⰻ̄ⱓ̄ⰴⱁⰲⰰ · Ⱀⰹⱍⰹⰿⱏ ⰶⰵ ⰿⰵⱀⱐⱎⰹ ⰵ̄ⱄⰹ ⰲⱐ ⰲ҃ⰾⰴⰽⰰⱈⱏ ⰻ̄ⱓ̄ⰴⱁⰲⰰⱈⱏ · ᾽ⰻⱄ ⱅⰵⰱⰵ ⰱⱁ ⰻ̄ⰸⰹⰴⰵⱅⱏ ⰲⱁⰶⰴⱏ · ⰺ̄ⰶⰵ ⱁ̄ⱆⱂⰰⱄⰵⱅⱏ ⰾⱓⰴⰹ ⱄⰲⱁⱔ̄ ᾽҃ⰻⰾⱑ ·
Ⱅⱁⰳⰴⰰ ⰻ̄ⱃⱁⰴⱏ ⱅⰰⰻ̄ ⱂⱃⰻⰸⱐⰲⰰⰲⱏ ⰲⰾⱐⱈ̄ⰲⱏⰻ · ⰻ̄ⱄ᾽ⱂⱏⰹⱅⰰ ⱉⱅ҃ ⱀⰹⱈⱏ · ⰲⱃⱑⰿⱔ ⱑ̄ⰲⰾⱐⱎⱔⱔ̄ ⱄⱔ ⰷⰲ̄ⱑⰸⰴⱏⰹ ·
Ⰻ̄ ⱂⱁⱄⱐⰾⰰⰲⱐ ⱔ̄ ⰲⱏ ⰲⰹⱚⰾⰵⱁ̄ⰿⱏ · ⱃⰵⱍⰵ · ⱎⰵⰴⱐⱎⰵ ⰻ̄ⱄⱂⱏⰹⱅⰰⰻ̄ⱅⰵ ⰻ̄ⰸⰲⱑⱄⱅⱏⱀⱁ ⱁ̄ ⱁ̄ⱅⱃⱁⱍⱔⱅⰹ · ⰻ̄ ⰵ̄ⰳⰴ̄ⰰ ⱁ̄ⰱⱃⱔⱎⱅⰵⱅⰵ · ⰲⱐⰸⰲⱑⱄⱅⰻⱅⰵ ⰿⰹ · ⰴⰰ ⰻ̄ ⰰ̄ⰸⱐ ⱎⰵⰴⱏ ⱂⱁⰽⰾⱁⱀⱙ ⱄⱔ ⰵ̄ⰿⱁⱆ ·
῾Ⱁⱀⰻ ⰶⰵ ⱂⱁⱄⰾⱁⱆⱎⰰⰲⱏⱎⰵ ⱌ҃ⱃⱑ ⰻ̄ⰴⱘ · Ⰻ̄ ⱄⰵ ⰷⰲⱑⰸⰴⰰ ⱙ̄ⰶⰵ ⰲⰹⰴⱑⱎⱔ ⱀⰰ ⰲⱐⱄⱅⱁⱌⱑ · ⰻ̄ⰴⱑⰰ̄ⱎⰵ ⱂⱃⱑⰴⱐ ⱀⰹⰿⰹ · ⰴⱁⰻ̄ⰴⰵⰶⰵ ⱂⱃⰹⱎⰵⰴⱎⰹ ⱄⱅⰰ ⰲⱃⱏⱈⱁⱆ · ⰻ̄ⰴⰵⰶⰵ ⰱⱑ ⱁ̄ⱅⱃⱁⱍⱔ ·
Ⰲⰻⰴⱑⰲⱏⱎⰵ ⰶⰵ ⰷⰲⱑⰸⰴⱘ · ⰲⱏⰸⰴ̄ⱃⰰⰴⱁⰲⰰⱎⰵ ⱄⱔ ⱃⰰⰴⱁⱄⱅⰹⱙ̆ {ⱃⰰⰴⱁⱄⱅⰹⱙ̆} ⰲⰵⰾⰹ᾽ⰵⱙ̄ ⰷⱑⰾⱁ ·
Ⰻ̄ ⰲⱏⱎⰵⰴⱏⱎⰵ ⰲⱏ ⱈⱃⰰⰿⰹⱀⱘ · [ⰲ]ⰻ̄ⰴⱑⱎⱔ ⱁ̄ⱅⱃ̄ⱁⱍⱔ ⱄⱏ ⰿⰰⱃⰹⰵ̄ⱙ̆ · ⰿ҃ⱅⱃⰻⱙ ⰵ̄ⰳⱁ · ⰻ̄ ⱂⰰⰴⱏⱎⰵ ⱂⱁⰽⰾⱁⱀⰹⱎⱔ ⱄⱔ ⰵ̄ⰿⱁⱆ · ⰻ̄ ⱁ̄ⱅⰲ̄ⱃⱏⰸⱐⱎⰵ̄ ⱄⱏ᾽ⰽⱃⱁⰲⰹⱎⱅⰰ ⱄⰲⱁⱑ̄ · Ⱂⱃⰹⱀⱑⱄⱔ ᾽ⰵⰿⱁⱆ ⰴⰰⱃⱏⰻ · ⰸⰾⰰ҃ⱅⱁ ⰻ̄ ⰾⰻⰲⰰⱀⱏ ⰻ̄ ⰸ᾽ⰿⱆⱃⱀ̄ⱘ ·
ⰻ̄ ⱁ̄ⱅⱏⰲⱑⱅⱏ ⱂⱃⰹⰵ̄ⰿⱏⱎⰵ ⰲⱏ ⱄⱐⱀⱑ · ⱀⰵ ⰲⱏⰸⰲⱃⰰⱅⰹⱎⱔ ⱄⱔ ⰽⱐ ⰻ̄ⱃⱁⰴⱁⱆ · Ⱀⱏ ᾽ⰻⱀⱑⰿⱏ ⱂⱘⱅⰵⰿⱏ · ⱁ̄̄ⱅⰹ̄ⰴ̄ⱘ ⰲⱏ ⱄⱅⱃ̄ⰰⱀⱘ ⱄⰲⱁⱙ̄ ·· ·· -
῾Ⱁⱎⰵⰴⱏⱎⰵⰿⱏ ⰲⰾ᾽ⱏⱈⰲⱁ̄ⰿⱏ · Ⱄⰵ ⰰ̄ⱀ҃ⰼⰾⱏ ⰳ҃ⱀⱐ ⱑ̄ⰲⰻ ⱄⱔ ⰲⱏ ⱄⱏⱀⱑ · ⰻ̄ⱁ̄ⱄⰻ̄ⱇⱁⱆ ⰳ҃ⰾⱔ · ⰲⱏⱄⱅⰰⰲⱏ ⱂⱁⰻ̄ⰿⰻ ⱁ̄ⱅⱃⱁⱍⱔ ⰻ̄ ⰿ҃ⱅⱃⱐ ⰵ̄ⰳⱁ · Ⰻ̄ ⰱⱑⰶⰻ ⰲⱏ ⰵ̄ⰼⱆ̄ⱂⰵ̄ⱅⱏ · Ⰻ̄ ⰱⱘⰴⰻ ⱅⱁⱆ ⰴⱁⰻ̄ⰴⰵ̄ⰶⰵ ⱃⰵⰽⱘ ⱅⰹ · Ⱈⱁⱎⱅⰵⱅⱏ ⰱⱁ ⰻ̄ⱃⱁⰴⱏ ⰻ̄ⱄⰽ̄ⰰⱅⰹ ⱁ̄ⱅⱃⱁⱍⱔⱅⰵ · ⰴⰰ ⱂⱁⰳⱁⱆⰱⰹⱅⱏ ⰵ̄ ·
Ⱁ̄ⱀⱏ ⰶⰵ ⰲⱏⱄⱅⰰⰲⱏ ⱂⱁⱔⱅⱏ ⱁ̄ⱅⱃⱁⱍⱔ ⰻ ⰿⱅ҃ⱃⱏ ⰵ̄ⰳⱁ ⱀⱁⱎⱅⰻⱙ̄ · ⰻ̄ ⱁ̄ⱅⰹⰴⰵ ⰲⱏ ⰵ̄ⰼⱆⱂⰵⱅⱏ ·
ⰻ̆ ⰱⱑ ⱅⱁⱆ ⰴⱁ ⱁⱆⰿ̄ⱃ̄ⱏ̄ⱅⰲ̄ⰻⱑ̄ ⰻ̄ⱃⱁⰴⱁⰲⰰ · Ⰴⰰ ⱄⱏⰱⱘⰴⰵⱅⱏ ⱄⱔ ⱃⰵⱍⰵⱀⱁⰵ̄ ⱁⱅ҃ ⰳ҃ⰰ ⱂ҃ⱃⱃⰽⰿⱏ ⰳ҃ⰾⱎⱅⰵⰿⱏ · Ⱉⱅ҃ ⰵ̄ⰼⱆⱂⱅ̄ⰰ ⰲⱏⰸⱏⰲⰰⱈⱏ ⱄ҃ⱀⱏ ⰿⱁⰻ̄ ·
Ⱅⱁⰳⰴⰰ ᾽ⰻⱃⱁⰴⱏ ⰲⰹⰴⱑⰲⱏ ⱑ̄ⰽⱁ ⱂⱁⱃⱘⰳⰰⱀⱏ ⰱⱏⰻⱄ҃ ⱁ̄ⱅⱏ ⰲⰾⱏ̄ⱈⰲⱏ · Ⰻ̄ⰸⰱⰻ ⰲⱄ̄ⱔ ⱁ̄ⱅⱃⱁⰽⱏⰻ ⱄⱘⱎⱅⱔⱔ̄ ⰲⱏ ⰲⰻⱚⰾⰵ᾽ⰵⰿ̄ⰻ · ⰻ̄ ⰲⱏ ⰲ᾽ⱄⱑⱈⱏ ⱂⱃⱑⰴⱑⰾⱑⱈⱏ ᾽ⰵ̄᾽ⱔ · ⱉ̄̄ⱅⱏ ⰴⰲⱁ̄ⱓ̄ ⰾⱑⱅⱁⱆ ⰻ̄ ⱀⰻⰶⰵ · ⱂⱁ ⰾⱑⱅⱁⱆ ⰵ̄ⰶⰵ ⰻ̄̄ⱄⱂⱏⰻⱅⰰ ᾽ⱁⱅⱏ ⰲⰾ̄ⱏ̄ⱈⰲ̄ⱏ ·
Ⱅⱁⰳ᾽ⰴⰰ ⱄⱏⰱⱏⰻⱄ҃ ⱄⱔ ⱃⰵⱍⰵⱀⱁⰵ̄ · ⰻ̄ⰵ̄ⱃⰵⰿⰻⰵ̄ⰿⱐ ⱂ҃ⱃⱃⰽⰿⱏ ⰳ҃ⰾⱎⱅⰵⰿⱏ
Ⰳⰾⰰⱄ҃ ⰲⱏ ⱃⰰⰿⱑ ⱄⰾⱏⰻⱎⰰⱀⱏ ⰱⱏⰹⱄ҃ · Ⱂⰾⰰⱍⱐ ⰻ̄ ⱃⱏⰻⰴⰰⱀⰻⰵ̄ ⰻ̄ ⰲⱏⱂⰾⱐ ⰿⱀ̄ⱁⰳⱐ · Ⱃⰰⱈⰻⰾⱐ ⱂⰾⰰⱍⱘⱎⱅⰻ ⱄⱔ ⱍⱔⰴⱏ ⱄⰲⱁⰻ̄ⱈⱏ · ⰻ̄ ⱀⰵ ⱈⱁⱅⱑⰰ̄ⱎⰵ̄ ⱁ̄ⱆⱅⱑⱎⰹⱅⰹ ⱄⱔ ⱑ̄ⰽⱁ ⱀⰵ ⱄⱘⱅⱏ ·
Ⱁ̄ⱆⰿⰵⱃ᾽ⱎⱁⱆ ⰶⰵ ⰻ̄ⱃⱁⰴⱁⱆ · ⱄⰵ ⰰ̄ⱀ҃ⰼⰾⱏ ⰳ҃ⱀⱏ ⰲⱏ ⱄⱐⱀⱑ ᾽ⱑⰲⰻ ⱄⱔ ⰻ̄ⱁⱄⰻⱇⱁⱆ ⰲⱏ ⰵ̄ⰼ̄ⱆⱂⱅ̄ⱑ
ⰳ҃ⰾⱔ · Ⰲⱏⱄⱅⰰⰲⱏ ⱂⱁⰻ̄ⰿⰻ ⱁ̄ⱅⱃⱁⱍⱔ ⰻ̄ ⰿ҃ⱃⱐ ⰵ̄ⰳⱁ · ⰻ̄̄ ⰻ̄ⰴⰻ ⰲⱏ ⰸⰵⰿⰾ҃ⱙ ⰻ̄ⰸ҃ⰾⰲⱘ · Ⰻ̄ⰸ᾽ⰿⱃⱑⱎⱔ ⰱⱁ ⰻ̄ⱄⰽⱘⱎⱅⰻⰻ̄ ⰴ҃ⱎⱔ ⱁ̄̄ⱅⱃⱁⱍⱔⱅⰵ ·
ⱁ̄ⱀⱏ ⰶⰵ ⰲⱏⱄⱅⰰⰲⱏ ⱂⱁ᾽ⱔⱅⱏ ⱁ̄ⱅⱃⱁⱍⱔ ᾽ⰻ̄ ⰿ҃ⱅⱃⱏ ᾽ⰵⰳⱁ · ⰻ̄ ⰲⱏⱀⰻⰴⰵ ⰲⱏ ⰸⰵⰿⰾ҃ⱙ ᾽҃ⰻⰸⰾⰵⰲⱘ ·
Ⱄⰾⱏⰻⱎⰰⰲⱏ ⰶⰵ · Ⱑ̄ⰽⱁ ⰰ̄᾽ⱃⱈⰻⰾⰰⰻ̄ ⱌ҃ⱃⱄⱅⰲⱁⱆⰵ̄ⱅⱏ ⰲⱏ ⰻ̄ⱓ̄ⰴⰵⰻ̄ · ⰲⱏ ⰻ̄ⱃⱁⰴⰰ ⰿⱑⱄⱅⱁ ⱁ̄ⱌ҃ⰰ ⱄⰲⱁⰵ̄ⰳⱁ · ῾Ⱁⱆⰱⱁ᾽ⱑ ⱄⱔ ⱅⰰⰿⱁ ⰻ̄ⱅⰹ · Ⰲⱑⱄⱅⱐ ⰶⰵ ⱂⱃⰹⰵ̄ⰿⱏ ⰲⱏ ⱄⱏⱀⱑ ⱁ̄̄ⱅⰹⰴⰵ ⰲⱏ ⱄⱅⱃⰰⱀⱘ ⰳⰰⰾⰻⰾⰵⰻ̄ⱄⰽ̄ⱘ ·
Ⰻ̄ ⱂⱃⰹⱎⰵⰴⱏ ⰲⱏⱄⰵⰾⰻ ⱄⱔ ⰲⱏ ⰳⱃⰰⰴⱏ ⱀⰰⱃⰻⱌⰰⰵ̄ⰿⱏⰻ ⱀⰰⰸⰰⱃⰵⱅⱏ · Ⰴⰰ ⱄⱏⰱⱘⰴⰵⱅⱏ ⱄⱔ ⱃⰵⱍⰵⱀⱁⰵ̄ ⱂ҃ⱃⱃⰽⰿⱏ · Ⱑⰽ̄ⱁ̄ ⱀⰰⰸⰰⱃⰵⰻ̄ ⱀⰰⱃⰵⱍⰵⱅⱏ ⱄⱔ ·· · -

ⱂⱃⰻⰴⰵ ⰻ̄ⱁ̄ⰰⱀⱏ ⰽ҃ⱃⱄⱅⰾⱐ · ⱂⱃⱁⱂⱁⰲⱑⰴⰰⱔ ⰲⱏ ⱂⱁⱆⱄⱅⱏⰻⱀⰻ ⰻ̄ⰵ̄ⱃⰴ̄ⰰⱀ᾽ⱄⱅⱑ̄ⰻ̄ ·
ⰳ҃ⰾⱔ · Ⱂⱁⰽⰰⰻ̄ⱅⰵ ⱄⱔ · ⱂⱃⰹⰱⰾⰻⰶⰻ ⰱⱁ ⱄⱔ ⱌ҃ⱃⱄⱅⰲⱁ ⱀ҃ⰱⰵⱄⱐⱀⱁⰵ̄ ·
ⱄⱐ ⰱⱁ ⰵ̄ⱄⱅⱏ ⱃⰵⱍⰵⱀⱏⰻⰻ̄ · ⰻ̄ⱄⰰⰻ̄ⰵ̄ⰿⱏ ⱂⱃⱃⰽ҃ⰿⱏ ⰳ҃ⰾⱎⱅⰵⰿⱏ · Ⰳⰾⰰⱄ҃ ⰲⱏⱂⰹⱙ̄ⱎⱅⰰⰰ̄ⰳⱁ ⰲⱏ ⱂⱁⱆⱄⱅⱏⰻⱀⰻ · ⱁ̄ⱆⰳⱁⱅⱁⰲⰰⰻ̄ⱅⰵ ⱂⱘⱅⱐ ⰳ҃ⱀⱐ · ⱂⱃⰰⰲⱏⰻ ⱅⰲⱁⱃⰻⱅⰵ ⱄⱅⱐⰷⱔ ⰵ̄ⰳⱁ ·
Ⱄⰰⰿ̄ⰶ҃̄ⰵ ⰻ̄ⱁ̄ⰰ̄ⱀⱏ ⰻ̄ⰿⱑⰰ̄ⱎⰵ ⱃⰻⰸⱘ ⱄⰲⱁⱙ̄ · ⱉⱅ҃ ⰲⰾⰰⱄⱏ ⰲⰵⰾⱐⰱⱘⰶⰴⱏ · ⰻ̄ ⱂⱁⱑⱄⱏ ⱁ̄ⱆⱄ᾽ⱀⰻⱑ̄ⱀⱏ ⱁ̄ ⱍⱃⱑⱄⰾⱑ̄ⱈⱏ ⱄⰲⱁⰻ̄ⱈⱏ · ⱑ̄ⰴⱐ ⰶⰵ ⰵ̄ⰳⱁ ⰱⱑ ⰰ̄ⰽⱃⰹⰴⰹ ⰻ̄ ⰿⰵⰴⱏ ⰴⰹ̄ⰲ̄ⰹⰻ̄ ·
Ⱅⱁⰳⰴⰰ ⰻ̄ⱄⱈⱁⰶⰴⰰⰰ̄ⱎⰵ ⰽⱐ ⱀⰵⰿⱁⱆ ⰲⰵⱄⱐ ⰻ̄ⰵ̄ⱃⰾ҃ⰿⱏ · ⰻ̄ ⰻ̄ⱓ̄ⰴⰵⰻ̄ · ⰻ̄ ⰲⱄⱑ̄ ⱄⱅⱃ̄ⰰⱀⰰ ⰻ̄ⰵ̄ⱃⰴ̄ⰰⱀⱄ᾽ⰽⰰ ·
ⰻ̄ ⰽ҃ⱃⱎⱅⰰⱈⱘ ⱄⱔ ⱁⱅ҃ ⱀⰵⰳⱁ ⰲⱏ ⰻ̄ⰵ̄ⱃⰴⰰ̄ⱀⱏⱄⱅⱑⰻ̄ ⱃⱑⱌⱑ · ⰻ̄ⱄⱂⱁⰲⱑⰴⰰⱙ̄ⱎⱅⰵ ⰳⱃⱑⱈⱏⰹ ⱄⰲⱁⱔ̄ ·
Ⰲⰻⰴⱑⰲⱏ ⰶⰵ ⰿⱀ̆ⱁⰳⱏⰻ ⱇⰰⱃⰹⱄⰵⱔ̄ ⰻ̄ ⱄⰰⰴⱁⱆⰽⰵ᾽ⱔ ⰳⱃⱔⰴⱘⱎⱅⱔ ⱀⰰ ⰽ҃ⱃⱎⱅⰵⱀⰻⰵ̄ ⰵ̄ⰳⱁ · Ⱃⰵⱍⰵ ⰻ̄ⰿⱏ · ⰻ̄ⱎⱅⱔⰴⰻⱑ̄ ⰵⱈⰻⰴⱏⱀⱁⰲⰰ · ⰽⱅ̄ⱁ ⱄⱏⰽⰰⰸⰰ ⰲⰰⰿⱏ ⰱⱑⰶⰰⱅⰹ ⱁⱅ҃ ⰳⱃⱔⰴⱘⱎⱅⰰⰰ̄ⰳⱁ ⰳⱀ̄ⱑⰲⰰ ·
ⱄⱏⱅⰲⱁⱃⰻⱅⰵ ⱁ̄ⱆⰱⱁ ⱂⰾⱁⰴⱏⰹ ⰴⱁⱄⱅⱁⰻ̄ⱀⱏⰻ ⱂⱁⰽⰰⰰ̄ⱀⰻ᾽ⱓ ·
ⰻ̄ ⱀⰵ ⱀⰰⱍⰻⱀⰰⰻ̄ⱅⰵ ⰳ҃ⰾⰰⱅⰻ ⰲⱏ ⱄⰵ̄ⰱⱑ · Ⱁ̄ⱌ҃ⰰ ⰻ̄ⰿⰰⰿⱏ ⰰ̄ⰲⱃⰰⰰ̄ⰿⰰ · ⰳ҃ⰾⱙ ⰱⱁ ⰲⰰⰿⱏ · Ⱑ̄ⰽⱁ̄ ⰿⱁⰶⰵⱅⱏ ⰱ҃ⱏ · ⱁⱅ҃ ⰽⰰⰿ̄ⰵⱀⰻⱑ̄ ⱄⰵⰳⱁ ⰲⱏⰸⰴⰲⰻⰳⱀⱘⱅⰹ ⱍⱔⰴⰰ Ⰰ̄ⰲⱃⰰⰰ̄ⰿⱁⱆ ·
Ⱓ̄ⰶⰵ ⰱⱁ ⰻ̄ ⱄⰵⰽⱏⰻⱃⰰ ⱂⱃⰻ ⰽⱁⱃⰵⱀⰻ ⰴⱃⱑⰲ҃ⰰ ⰾⰵⰶⰹⱅⱏ · ⰲ᾽ⱄⱑⰽⱁ ⱁ̄ⱆⰱⱁ ⰴⱃⱑⰲⱁ · ⰵ̄ⰶⰵ ⱀⰵ ⱅⰲⱁⱃⰹⱅⱏ ⱂⰾⱁⰴⰰ ⰴⱁⰱⱃⰰ · Ⱂ\ⱁⱄⱑⰽⰰⰵ̄ⰿⱁ ⰱⱏⰻⰲⰰⰵ̄ⱅⱏ ⰻ̄ ⰲⱏ ⱁ̄ⰳⱀⱏ ⰲⱏⰿⱑⱅⰰⰵ̄ⰿⱁ ·
Ⰰ̄ⰸⱏ ⱁ̄ⱆⰱⱁ ⰽ҃ⱃⱎⱅⰰⱙ̄ ⰲⱏⰻ ⱂⱃⱁⱂⱁⰲⱑⰴⰰⱔ̄ ⱂⱁⰽⰰⰰ̄ⱀⰻⰵ̄ · Ⰳⱃⱔ̄ⰴⱏⰹ ⰶⰵ ⱂⱁ ⰿⱀⱑ̄ ⰽⱃⱑⱂⰾⰵⰻ̄ ⰿⰵⱀⰵ ⰵ̄ⱄⱅⱏ · ⰵ̄ⰿⱁⱆⰶⰵ ⱀⱑⱄⰿⱏ ⰴⱁⱄⱅⱁⰻ̄ ⱄⰰⱂⱁⰳⱁⱆ ⱂⱁⱀⰵⱄⱅⰻ · ⱅⱏ ⰲⱏⰹ ⰽ҃ⱃⱄⱅⰻⱅⱏ ⰴ҃ⱈⰿⱏ ⱄ҃ⱅⰿ ̄
Ⱂⱃⰹⰴⰵ ᾽҃ⰻⱄ̄ⱏ ⱁⱅ҃ ⰳⰰⰾⰹⰾⰵⱔ̄ ⱀⰰ  ⰻ̄ⰵ̄ⱃⰴⰰ̄ⱀⱏ ⰽⱃⱏⱄⱅⰹⱅ ⱄⱔ ⱁⱅ҃ ⱀⰵⰳⱁ ·
Ⰻ̄ⱁ̄ⰰ̄ⱀⱏ ⰶⰵ ⰲⱏⰸⰱⱃⰰⱀⱑⰰ̄ⱎⰵ ⰵ̄ⰿⱁⱆ ⰳ҃ⰾⱔ · Ⰰ̄ⰸⱏ ⱅⱃⱑⰱⱁⱆⱙ̄ ⱅⱁⰱ҃ⱙ̄ ⰽ҃ⱃⱄⱅⰻⱅⰹ ⱄⱔ · ⰰ̄ ⱅⱏⰻ ⰾⰹ ⰳⱃⱔ̄ⰴⰵⱎⰻ ⰽⱐ ⰿⱏⱀⱑ ·
Ⱉⱅ҃ⰲⱑⱎⱅⰰⰲⱏ ⰶⰵ ⰻ̄ⱄ҃ⱏ ⱃⰵⱍⰵ ⰽⱐ ⱀⰵⰿⱁⱆ · ⱁ̄ⱄⱅⰰⱀⰻ ⱀⱏⰻⱀⱑ · Ⱅⰰⰽⱁ ⰱⱁ ⱂ̄ⱁⰴⱁ̄ⰱⱀ̄ⱁ ⰵ̄ⱄⱅⱏ ⱀⰰⰿⱏ ⰻ̄ⱄⱂ̄ⰾⱏⱀⰻⱅⰻ ⰲⱄⱙ̄ ⱂⱃⰰⰲⱐⰴⱘ · Ⱅⱁⰳⰴⰰ ⰻ̄ ⱁ̄ⱄⱅⰰⰲⰻ ·
Ⰽⱃⱏⱎⱅⱏ ⰶⰵ ⱄⱔ ⰻ̄ⱄ҃ⱏ · ⰲⱏⰸⰻⰴⰵ ⰰ̄ⰱⰹⰵ ⱁ̄ⱅⱏ ⰲⱁⰴⱏⰻ · Ⰻ̄ ⱄⰵ ⱁ̄ⱅⰲ̄ⱃⱑⱄⱔ ⱄⱔ ⰵ̄ⰿⱁⱆ ⱀ҃ⰱⱄⰰ · ⰻ̄ ⰲⰻⰴⱑ ⰴ҃ⱈⱏ ⰱ҃ⰶⰹⰹ · ⱄⱏⱈⱁⰴⱔⱎⱅⱏ ⱑ̄ⰽⱁ ⰳⱁⰾⱘⰱⱏ · ⰻ̄ ⰳⱃⱔⰴⱘⱎⱅⱐ ⱀⰰ ⱀⱐ ·
Ⰻ̄ ⱄⰵ ⰳⰾⰰⱄ҃ ⱄⱏ ⱀ҃ⰱⱄⰵ ⰳ҃ⰾⱔ · Ⱄⱐ ⰵ̄ⱄⱅⱏ ⱄ҃ⱀⱏ ⰿⱁⰻ ⰲⱏⰸⰾⱓⰱⰾⰵⱀⱏⰹⰻ̄ · ⱁ̄ ⱀⰵⰿⱏⰶⰵ ⰱⰾⰰⰳⱁⰲⱁⰾⰻⱈⱏ ·· · -

ⰲⱏⰸⰲⰵⰴⰵⱀⱏ ⰱⱏⰻⱄ҃ ⰻ҃ⱄ · ⰴ҃ⱈⰿⱏ ⰲⱏ ⱂⱁⱆⱄⱅⱏⰻⱀⱙ · ⰻ̄ⱄⰽⱁⱆⱄⰻⱅⱏ ⱄⱔ ⱁⱅ҃ ⰴⰻⱑ̄ⰲⱁⰾⰰ ·
ⰻ̄ ⱂⱁⱄⱅⰹ ⱄⱔ ⰴⱐⱀⰻⰻ ⰽ҃ ⰻ̄ ⱀⱁⱎⱅⰻⰻ̄ ⰽ҃ ⱅⰵ · ⱂⱁⱄⰾⱑⰴⰹ ⰶⰵ · ⰲⱏⰸⱐⰰ̄ⰾⰽ̄ⰰ ·
Ⰻ̄ ⱂⱃⰹⱄⱅⱘⱂⰾⱐ ⰻ̄ⱄⰽⱁⱆⱄⰹⱅⰵⰾⱐ ⱃⰵⱍⰵ ⰵ̄ⰿⱁⱆ · Ⰰ̄ⱎⱅⰵ ⱄ҃ⱀⱏ ⰵ̄ⱄⰻ ⰱ҃ⰶⰹⰻ · ⱃⱐⱌⰻ ⰴⰰ ⰽⰰⰿⰵⱀⰻⰵ̄ ⱄⰵ ⱈⰾⱑⰱⰻ ⰱⱘⰴⱘⱅ҃ ·
·· ⱁ̄ⱀⱏ ⰶⰵ ·:· ⰲⱄⱅⰰⰲⱏ ⱃⰵⱍⰵ · Ⱂⰹⱄⰰⱀⱁ ⰵ̄ⱄⱅⱏ · ⱀⰵ ⱁ̄ ⱈⰾⱑⰱⱑ ⰵ̄ⰴⰻⱀⱁⰿⱏ ⰶⰹⰲⱏ ⰱⱘⰴⰵⱅⱏ ⱍ҃ⰾⰽⱏ · ⱀⱏ ⰻ̄ ⱁ̄ ⰲⱐⱄⱑⰽⱁⰿⱏ ⰳ҃ⰾⱑ · ⰻ̄ⱄⱈ̄ⱁⰴⱔⱎⱅⰻⰻ̄ⰿⱏ · ⰻ̄ⰸⱏ ⱁ̄ⱆⱄⱅⱏ ⰱ҃ⰶⰹⰻ ·
Ⱅⱁⰳⰴⰰ ⱂⱁⱔ̄ⱅ[ⱏ]ⰻ ⰴⰹⱑ̄ⰲⱁⰾⱏ · ⰲⱏ ⱄ҃ⱅⱏⰹ ⰳⱃⰰⰴⱏ · Ⰻ̄ ⱂⱁⱄⱅⰰⰲⰻ ⰻ̄ ⱀⰰ ⰽⱃⰹⰾⱑ ⱌ҃ⱃⰽⱁⰲⱐⱀⱑⰰ̄ⰿ -
ⰻ̄ ⱃⰵⱍⰵ ⰵ̄ⰿⱁⱆ ⰰ̄ⱎⱅⰵ ⱄ҃ⱀⱏ ⰵ̄ⱄⰹ ⰱ҃ⰶⰹⰻ · ⰲⱃⱏⰷⰹ ⱄⱔ ⱀⰻⰸⱁⱆ · Ⱂⰹⱄⰰⱀⱁ ⰱⱁ ⰵ̄ⱄⱅⱏ · ⱑ̄ⰽⱁ ⰰ̄ⱀ҃ⰼⰾⱁⰿⱏ ⱄⰲⱁⰻ̄ⰿⱏ ⰸⰰⱂⱁⰲⱑⱄⱅⱏ ⱁ̄ ⱅⰵⰱⱑ · ⰻ̄ ⱀⰰ ⱃⱘⰽⰰⱈⱏ ⰲⱏⰸⱐⰿⱘⱅⱏ ⱅⱔ · ⰴⰰ ⱀⰵ ⱂⱃⱑⱅⱏⰽⱀⰵⱎⰻ ⱁ̄ ⰽⰰⰿⰵⱀⱐ ⱀⱁⰳⱏⰻ ⱅⰲⱁⰵ̄ⱔ̄ ·
Ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · ⱂⰰⰽⱏⰻ ⱂⰻⱄⰰⱀⱁ ⰵ̄ⱄⱅⱏ · ⱀⰵ ⰻ̄ⱄⰽⱁⱆⱄⰻⱎⰻ ⰳ҃ⰰ ⰱ҃ⰰ ⱄⰲⱁⰵ̄ⰳⱁ ·
Ⱂⰰⰽⱏⰹ ⱂⱁⱔ̄ⱅⱏⰹ ⰴⰹⱑ̄ⰲⱁⰾⱏ · ⱀⰰ ⰳⱁⱃⱘ ⰲⱏⰻⱄⱁⰽⱘ ⰷⱑⰾⱁ · ⰻ̄ ⱂⱁⰽⰰⰸⰰ ⰵ̄ⰿⱁⱆ ⰲⱄⱑ̄ ⱌ҃ⱃⱄⱅⰲⰹⱑ̄ ⰲⱏⱄⰵⰳⱁ ⰿⰻⱃⰰ · ⰻ̄ ⱄⰾⰰⰲⱘ ⰻ̄ⱈⱏ ·
ⰻ̄ ⱃⰵⱍⰵ ⰵ̄ⰿⱁⱆ · ⰲⱏⱄⰰ ⱄⰹⰻ̄ ⱅⰵⰱⱑ ⰴⰰ̄ⰿⱏ · ⰰ̄ⱎⱅⰵ ⱂⰰⰴⱏ ⱂⱁⰽⰾⱁⱀⰻⱎⰻ ⰿⰻ ⱄⱔ ·
Ⱅⱁⰳⰴⰰ̄ ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · ⱁ̄ⱅⰹⰴⰻ ⱄⱁⱅⱁⱀⱁ · Ⱂⰻⱄⰰⱀⱁ ⰱⱁ ⰵ̄ⱄⱅⱏ · ⰳ҃ⱓ ⰱ҃ⱁⱆ ⱄⰲⱁⰵ̄ⰿⱁⱆ ⱂⱁⰽⰾⱁⱀⰻⱎⰻ ⱄⱔ · ⰻ̄ ⱅⱁⰿⱁⱆ ⰵ̄ⰴⰻⱀⱁⰿⱁⱆ ⱂⱁⱄⰾⱁⱆⰶⰻⱎⰹ ·
ⱅⱁⰳⰴⰰ ⰻ̄ ⱁ̄ⱄⱅⰰⰲⰻ ⰴⰹⱑ̄ⰲⱁⰾⱏ · ⰻ̄ ⱄⰵ ⱂⱃⰻⱄⱅ̄ⱘⱂⰹⱎⱔ ⰰ̄ⱀ҃ⰼⰾⰻ ⰱ҃ⰶⰹⰻ̄ · ⰻ ⱄⰾⱁⱆⰶⰰⰰ̄ⱈⱘ ⰵ̄ⰿⱁ҃ⱆ ·· · -
ⱄⰾⱏⰹⱎⰰⰲⱏ ⰻ̄ⱄ҃ⱏ · ⱑ̄ⰽⱁ ⰻ̄ⱁ̄ⰰ̄ⱀⱏ ⱂⱃⱑⰴⰰⱀⱏ ⰱⱏⰹⱄ҃ · ⱁ̄ⱅⰹⰴⰵ ⰲⱏ ⰳⰰⰾⰻⰾⰵⱙ̄ ·
ⱁ̄ⱄⱅⰰⰲⰾⱐ ⱀⰰⰸⰰⱃⰵⱅⱏ · ⰻ̄ ⱂⱃⰻⱎⰵⰴⱏ ⰲⱏⱄⰵⰾⰻ ⱄⱔ · ⰲⱏ ⰽⰰⱂⰵⱃⱀ̄ⰰⱁ̄ⱆⰿⱏ · ⰲⱏ ⱂⱁⰿⱁⱃⰻⰵ̄ ⰲⱏ ⱂⱃⱑⰴⱑⰾⱑⱈⱏ ⰸⰰⰲⱐⰾⱁⱀⰹⰻⱈⱏ · ⰻ̄ ⱀⰵⰲⱅ̄ⰰⰾⰹⰿⰾ҃ⰻⱈⱏ ·
Ⰴⰰ ⱄⱏⰱⱘⰴⰵⱅⱏ ⱄⱔ · ⱃⰵⱍⰵⱀⱁⰵ̄ ⰻ̄ⱄⰰⰻ̄᾽ⰵ̄ⰿⱏ ⱂ҃ⱃⱃⰽⰿⱏ ⰳ҃ⰾⱎⱅⰵⰿⱏ ·
ⰸ̄ⰵⰿⰾ҃ⱑ̄ ⰸⰰⰲⰾⱁⱀⰰ ⰻ̄ ⰸⰵⰿ̄ⰾ҃ⱑ̄ ⱀⰵⰲⱅ̄ⰰⰾⰹⰿⱑ · ⱂⱘⱅⱏ ⰿⱁⱃⱑ ⱁ̄ⰱ ⱁⱀⱏ ⱂⱁⰾⱏ ⰻ̄ⱁ̄ⱃⰴⰰ̄ⱀ̄ⰰ · ⰳⰰⰾⰹⰾⰵⰰ̄ ⱔ̄̄҃ⰸⰽⱏ ·
ⰾⱓⰴⰹⰵ̄ ⱄⱑⰴⱔⱎⱅⰻ᾽ⰻ ⰲⱏ ⱅⱐⰿⱑ ⰲⰹⰴⱑⱎⱔ ⱄⰲⱑⱅ҃ ⰲⰵⰾⰹⰻ̄ · ⰻ̄ ⱄⱑⰴⱔⰴⱔⱎⱅⰻⰻ̄ ⰲⱏ ⱄⱅⱃⰰⱀⱑ ⱄⰲⱑⱅ҃ ⰲⱏⱄⰹⱑ̄ ⰻ̄ⰿⱏ ·
ⱉⱅ҃ ⱅⱁⰾⱑ ⱀⰰⱍⱔⱅⱏ ⰻ̄ⱄ҃ⱏ · ⱂⱃⱁⱂⱁⰲⱑⰴⰰⱅⰻ ⰻ̄ ⰳ҃ⰾⰰⱅⰻ · Ⱂⱁⰽⰰⰻ̄ⱅⰵ ⱄⱔ ⱂⱃⰹⰱⰾⰻⰶⰻ ⰱⱁ ⱄⱔ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ ·· -
ⱈⱁⰴⱔ ⰻ̄ⱄ҃ⱏ ⱂⱃⰻ ⰿⱁⱃⰹ ⰳⰰⰾⰹⰾⰵ᾽ⰻⱄⱅⱑⰰ̄ⰿⱐ · ⰲⰹⰴⱑ ⰴⱏⰲⰰ ⰱⱃⰰⱅⰰ · ⱄⰹⰿⱁⱀⰰ ⱀⰰⱃⰹⱌⰰⰵⰿⰰⰰ̄ⰳⱁ ⱂⰵⱅⱃⰰ · Ⰻ̄ ⰰⱀⰴ̄ⱃⰵⰰ̄ ⰱⱃⰰⱅⰰ ⰵ̄ⰳⱁ · ⰲⱏⰿⱑⱅⰰⱙ̄ⱎⱅⰰ ⰿⱃⱑⰶⱔ ⰲⱏ ⰿⱁⱃⰵ · ⰱⱑⱄⱅⰵ ⰱⱁ ⰾⱁⰲⱌ̄ⰰ ·
Ⰻ̄ ⱃⰵⱍⰵ ⰻ̄ⰿⰰ ⰳⱃⱔⰴⱑⱅⰰ ⱂⱁ ⰿⱐⱀⱑ · Ⰻ̄ ⱄⱏⱅⰲⱁⱃⱙ ⰲⱏⰹ ⰾⱁⰲⱌⰰ ⱍ҃ⰽⱁⰿⱏ · Ⱁ̄ⱀⰰ ⰶⰵ ⰰⰱⰻⰵ̄ ⱁ̄ⱄⱅⰰⰲⰾⱏⱎⰰ ⰿⱃⱑⰶⱔ ⱂⱁ ⱀⰵⰿⱏ ⰻ̄ⰴⰵⱅⰵ ·
ⰻ̄ ⱂⱃⱑⱎⰵⰴⱏ ⱁ̄ⱅⱏ ⱅⱘⰴⱑ · ⱁ̄ⱆⰸⱐⱃⱑ ⰻ̄ⱀⰰ ⰴⱏⰲⰰ ⰱⱃⰰⱅⱃ̄ⰰ · ⰻ̄ⰰ̄ⰽⱁⰲⰰ ⱄ҃ⱀⰰ ⰸⰵⰲⰵⰴⰵⱁ̄ⰲⰰ ⰻ̄ ⰻ̄ⱁ̄ⰰ̄ⱀⰰ ⰱⱃⰰ[ⱅⰰ] ⰵⰳⱁ · ⰲⱏ ⰽⱁⱃⰰⰱⰻ · ⱄⱏ ⰸⰵⰲⰵⰴⰵⱁ̄ⰿⱏ ⱁ҃ⱌⰿⱏ ⰵ̄ⱓ̄ ⰸⰰⰲⱔⰸⰰⱙ̄ⱎⱅⰰ ⰿⱃⱑⰶⱔ ⱄⰲⱁ᾽ⱔ · ⰻ̄ ⰲⱏⰸⱐⰲⰰ ⱑ̄ ·
ⱁ̄ⱀⰰ ⰰ̄ⰱⰹⰵ̄ ⱁ̄ⱄⱅⰰⰲⰾⱏⱎⰰ ⰽⱁⱃⰰⰱⱐ ⰻ̄ ⱁ̄ⱌ҃ⰰ ⱄⰲⱁⰵ̄ⰳⱁ · ⱂⱁ ⱀⰵⰿⱐ ᾽ⰻⰴⰵⱅⰵ ·
᾽ⰻ ⱂⱃⱁⱈⱁⰶⰴⰰⰰ̄ⱎⰵ ⰲⱏⱄⱙ ⰳⰰⰾⰹⰾⰵⱙ̄ ⰻ̄ⱄ҃ⱏ · ⱁ̄ⱆⱍⱔ ⱀⰰ ⱄⱐⱀⱏⰿⰻⱎⰻⰻ̄ⱈ · ⰻ̄ ⱂⱃⱁⱂⱁⰲⱑⰴⰰⱔ̄ ⰵ̄ⰲ҃ⰼⰾⰻⰵ̄ ⱌ҃ⱃⱄⱅⰲⰻ҃ⱓ̄ · ⰻ̄ ⰻ̄ⱌⱑⰾⱑⱔ ⰲⱏⱄⱑⰽⱏ ⱀⰵⰴⱘⰳⱐ · ⰻ̄ ⰲⱄ̄ⱑⰽⱘ ⱔ̄ⰷⱘ ⰲⱏ ⰾⱓⰴⰵⱈⱏ ·· ·· -
ⰲⱏ ⱄⰾⱑⰴⱏ ⰻ̄ⱄ҃ⰰ ⰻ̄ⰴⱘ ⱀⰰⱃⱁⰴⰹ ⰿⱀⱁ̄ⰷⰻ · ᾽ⱉ̄ⱅ ⰳⰰⰾⰹⰾⰵⱔ̄ ⰻ̄ ⰴⰵⰽⰰⱂⱁⰾⱑ ᾽ⰻ ⱁⱅ҃ ⰻ̄ⰵ҃̄ⱃⰾ҃ⰿⰰ · ⰻ̄ ⰻ̄ⱓ̄ⰴⰵⱔ̄ · ⱄⱏ ⱁ̄ⱀⱁⰳⱁ ⱂⱁⰾⱁⱆ ⰻ̄ⰵ̄ⱃⰴⰰ̄ⱀⰰ ·

ⰻ̄ ⱁ̄ⱆⰸⱐⱃⱑⰲⱏ ⰶⰵ ⱀⰰⱃⱁⰴⱏⰻ · ⰲⱏⰸⰻⰴⰵ ⱀⰰ ⰳⱁⱃⱘ · ⰻ̄ ⱑ̄ⰽⱁ ⱄⱑⰴⰵ · ⱂⱃⰹⱄⱅⱘⱂⰹⱎⱔ ⰽⱐ ⱀⰵⰿⱁⱆ ᾽ⱁⱆⱍⰵⱀⰻⱌⰻ ⰵ̄ⰳⱁ ·
῾Ⰻ ⱁ̄ⱅⰲⱃⱏⰸⱐ ⱁ̄ⱆⱄⱅⰰ ⱄⰲⱁ҃ⱑ̄ ⱁ̄ⱆⱍⰰⰰ̄ⱎⰵ ⱔ̄ ⰳ҃ⰾⱔ ·
Ⰱⰾⰰⰶⰵⱀⰻ ⱀⰻⱎⱅⰻ ⰴ҃ⱈⰿⱏ ⱑ̄ⰽⱁ ⱅⱑⱈ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱏⱀⱁⰵ̄ ·
Ⰱⰾⰰⰶⰵⱀⰻ ⱂⰾⰰⱍⱔⱎⱅⰻ᾽ⰻ ⱄⱔ ⱑ̄ⰽⱁ ⱅⰻ ⱁ̄ⱆⱅⱑⱎⱔⱅⱏ ⱄⱔ ·
Ⰱⰾⰰⰶⰵⱀⰹ ⰽⱃⱁⱅⱌⰻⰻ̄ ⱑ̄ⰽⱁ ⱅⰹ ⱀⰰⱄⰾⱑⰴⱔⱅ ⰸⰵⰿⰾ҃ⱙ̄ ·
Ⰱⰾⰰⰶⰵⱀⰻ ⰰ̄ⰾⱍⱘⱎⱅⰹⰻ̄ ⰻ̄ ⰶⱔⰶⰴⱘⱎⱅⰹⰻ ⱂⱃⰰⰲⱏⰴⱏⰹ · ⱑ̄ⰽⱁ ⱅⰻ ⱀⰰⱄⱏⰹⱅⱔⱅⱏ ⱄⱔ ·
Ⰱⰾⰰⰶⰵⱀⰻ ⰿⰻⰾⱁⱄⱅⰹⰲⰹⰻ̄ ⱑ̄ⰽⱁ ⱅⰹ ⱂⱁⰿⰹⰾⱁⰲⰰⱀⰻ ⰱⱘⰴⱘⱅⱏ ·
Ⰱⰾⰰⰶⰵⱀⰹ ⱍⰹⱄⱅⰻ ⱄ҃ⱃⰴⱌⰿⱏ ⱑ̄ⰽⱁ ⱅⰹ ⰱ҃ⰰ ⱁ̄ⱆⰸⱐⱃⱔⱅⱏ ·
Ⰱⰾⰰⰶⰵⱀⰻ ⱄⱐⰿⰻⱃⱑⱙ̄ⱎⱅⰵⰻ̄ ⱑ̄ⰽⱁ ⱅⰻ ⱄ҃ⱀⰲⰵ ⰱ҃ⰶⰹⰻ ⱀⰰⱃⰵⰽⱘⱅ ⱄ̄ⱔ ·
Ⰱⰾⰰⰶⰵⱀⰻ ⰻ̄ⰸⰳⱐ̄ⱀⰰⱀⰹⰻ̄ ⱂⱃⰰⰲⰴ̄ⱏⰻ ⱃⰰⰴⰹ · ⱑ̄ⰽⱁ ⱅⱑ[ⱈⱏ] ⰵⱄⱅ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ ·
Ⰱⰾⰰⰶⰵⱀⰹ ⰵ̄ⱄⱅⰵ ⰵ̄ⰳⰴⰰ ⱂⱁⱀⱁⱄⱔⱅⱏ ⰲⰰⰿⱏ · ·:· ⱍ҃ⰾⱌⰹ ⰻ̄ ·· ⰻ̄ⰶⰴⰵⱀⱘⱅⱏ ⰲⱏⰹ · ⰻ̄ ⱃⰵⰽⱘⱅⱏ ⰲⱏⱄⱐ ⰸⱐⰾⱐ ⰳ҃ⰾⱏ ⱀⰰ ⰲⱏⰹ ⰾⱏⰶⱔⱎⱅⰵ ⰿⰵⱀⰵ ⱃⰰⰴⰹ ·
Ⱃⰰⰴⱁⱆⰻ̄ⱅⰵ ⱄⱔ ⰻ̄ ⰲⰵⱄⰵⰾⰻⱅⰵ · ⱑ̄ⰽⱁ ⰿⱐⰸⰴⰰ ⰲⰰⱎⰰ ⰿⱀⱁ̄ⰳⰰ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·· · -
ⰲⱏⰻ ⰵ̄ⱄⱅⰵ ⱄⰲⱑⱅⱏ ⰲⱏⱄⰵⰿⱁⱆ ⰿⰹⱃⱁⱆ · Ⱀⰵ ⰿⱁⰶⰵⱅⱏ ⰳⱃⰰⰴⱏ ⱁ̄ⱆⰽⱃⱏⰹⱅⰹ ⱄⱔ ⰲⱃⱏⱈⱁⱆ ⰳⱁⱃⱏⰹ ⱄⱅⱁⱔ̄ ·
Ⱀⰻ ⰲⱏⰶⰰⰳⰰⱙ̄ⱅⱏ ⱄⰲⱑⱅⰹⰾⱐⱀⰹⰽⰰ · ⰻ̄ ⱂⱁⱄⱅⰰⰲⰾⱑⱙ̄ⱅⱏ ⱂⱁⰴⱏ ⱄⱂⱘⰴⱁⰿⱏ · ⱀⱏ ⱀⰰ ⱄⰲⱑⱎⱅⱐⱀⰹⱌⱑ · ⰻ̄ ⱄⰲⱑⱅⰹⱅⱏ ⰲⱐⱄⱑⰿⱏ ⰺ̄ⰶⰵ ⰲⱏ ⱈⱃⰰⰿⰻⱀⱑ ⱄⱘⱅⱏ ·
Ⱅⰰⰽⱁ ⰴⰰ ⱂⱃⱁⱄⰲⱑⱅⰹⱅⱏ ⱄⱔ ⱄⰲⱑⱅⱏ ⰲⰰⱎⱏ ⱂⱃⱑⰴⱏ ⱍ҃ⰾⰽⱏⰹ · ⰴⰰ ⱁ̄ⱆⰸⱐⱃⱔⱅⱏ ⰲⰰⱎⰰ ⰴⱁⰱⱃⰰⱑ ⰴⱑⰾⰰ · ⰻ̄ ⱂⱃⱁⱄⰾⰰⰲⱔⱅⱏ ⱁ̄ⱌ҃ⰰ ⰲⰰⱎⰵⰳⱁ ⰺⰶⰵ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·
Ⱀⰵ̄ ⰿⱐⱀⰻⱅⰵ ⱑ̄ⰽⱁ ⱂⱃⰻⰴⱏ ⱃⰰⰸⱁⱃⰻⱅⱏ ⰸⰰⰽⱁⱀⰰ ⰾⰻ ⱂ҃ⱃⱃⰽⱏ · Ⱀⰵ ⱂⱃⰻⰴⱏ ⱃⰰⰸⱁⱃⰹⱅⱏ ⱀⱏ ⰻ̄ⱄⱂⰾⱏⱀⰻⱅⱏ ·
Ⰰ̄ⰿ̄ⰹⱀⱏ ⰳ҃ⰾⱙ ⰲⰰⰿⱏ · ⰴⱁⰻ̄ⰴⰵⰶⰵ ⱂⱃⱑⰻⰴⰵⱅⱏ ⱀ҃ⰱⱁ ⰻ̄ ⰸⰵⰿⰾ҃ⱑ · Ⱂⰹⱄⰿ̄ⱔ ⰵ̄ⰴⰹⱀⱁ · ⰾⰹ ⰵⰴⰹⱀⰰ ⱍⱃⱏⱅⰰ · ⱀⰵ ⱂⱃⱑⰻ̄ⰴⰵⱅⱏ · ⱏⱉⱅⱏ ⰸⰰⰽⱁⱀⰰ · ⰴⱁⰻ̄ⰴⰵⰶⰵ ⰲⱐⱄⱑ ⰱⱘⰴⱘⱅⱏ ·
Ⰹ̄ⰶⰵ ⰱⱁ ⱃⰰⰸⱁⱃⰻⱅⱏ ⰵ̄ⰴⰻⱀⱘ ⰸⰰⱂⱁⰲⱑⰴⰹⰻ̄ ⱄⰻⱈⱏ ⰿⰰⰾⱏⰹⰻ̄ⱈⱏ · ⰻ̄ ⱀⰰⱁ̄ⱆⱍⰻⱅⱏ ⱅⰰⰽⱁ ⱍ҃ⰾⰽⱏⰹ · ⰿⱐⱀⰵⰻ̄ ⱀⰰⱃⰵⱍⰵⱅⱏ ⱄⱔ ⰲⱏ ⱌ҃ⱃⱄⱅⰲⱑ ⱀ҃ⰱⱄⱐⱀⱑⰿⱏ · ··̅ Ⰰ ⰺ̄ⰶⰵ ⰻ̄ⱄⱂⰾⱏⱀⰹⱅⱏ ⰻ̄ ⱀⰰⱁⱆⱍⰻⱅⱏ · ⱄⱐ ⰲⰵⰾⰵⰻ̄ ⱀⰰⱃⰵⱍⰵⱅⱏ ⱄⱔ ⰲⱏ ⱌ҃ⱃⱄⱅⰲⱑ ⱀ҃ⰱⱄⱀⱑⰿⱏ ·· · · -
Ⱂⱃⱁⱄⱔⱎⱅⱁⱆⰿⱁⱆ ⱁ̄ⱆ ⱅⰵⰱⰵ ⰴⰰⰻ̄ ⰻ̄ ⱈⱁⱅⱔⱎⱅⰰⰰ̄ⰳⱁ ⰸⰰⱔ̄ⱅⰹ ⱀⰵ ⱁ̄ⱅⱏⰲⱃⰰⱅⰹ ·
Ⱄⰾⱏⰹⱎⰰⱄⱅⰵ  ⱑⰽⱁ ⱃⰵⱍⰵⱀⱁ ·:· ⰵ̄ⱄⱅⱏ · Ⰲⱏⰸⰾⱓⰱⰹ ⰻⱄⰽⱀⱑⰰ̄ⰳⱁ ⱄⰲⱁⰵ̄ⰳⱁ · ᾽ⰻ ⰲⱏⰸⱀⰵⱀⰰⰲⰹⰴⰹ̄ ⰲ̄ⱃⰰⰳⰰ [ⱄ]ⰲⱁ᾽ⰵⰳⱁ ·
Ⰰ̄ⰸⱐ ⰶⰵ ⰳ҃ⰾⱙ ⰲⰰⰿⱐ · ⰾⱓⰱⰻⱅⰵ ⰲⱃⰰⰳⱏⰻ ⰲⰰⱎⱔ · ⰱ҃ⰾⱅⰵ ⰽⰾⱏⱀⱘⱎⱅⱔⱔ ⰲⱏⰹ · ⰴⱁⰱⱃⱁ ⱅ̄ⰲⱁⱃⰹⱅⰵ ⱀⰵⱀⰰⰲⰹⰴⱔⱎⱅⰻⰻ̄ⰿⱏ ⰲⰰⱄⱐ · ⰻ̄ ⰿⱁⰾⰹⱅⰵ ⰸⰰ ⱅⰲⱁⱃⱔⱎⱅⱔ ⰲⰰⰿⱏ ⱀⰰⱂⰰⱄⱅⱐ · ⰻ̄ ⰻ̄ⰸⰳⱁⱀⱔⱎⱅⱔⱔ̄ ⰲⱏⰹ ·
ⰴⰰ ⰱⱘⰴⰵⱅⰵ ⱄ҃ⱀⰲⰵ҃ ⱁ̄ⱌ҃ⰰ ⰲⰰⱎⰵⰳⱁ ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⱄ҃ⱈⱐ · ⱑ̄ⰽⱁⰶⰵ ⰻ̄ ⱄⰾⱏⱀⱌ̄ⰵ ⱄⰲⱁ҃ⰵ̄ ⱄⰻⱑⰵ̄ⱅⱏ ⱀⰰ ⰸⱐⰾⱏⰻⱔ · ⰻ̄ ⱀⰰ ⰱⰾⰰⰳⱏⰻⱔ̄ · ⰻ̄ ⰴⱐⰶⰴⰹⱅⱏ ⱀⰰ ⱂⱃⰰⰲⰵⰴⱏⱀⱏⰹⱔ̄ ᾽ⰻ ⱀⰰ ⱀⰵⱂⱃⰰⰲⰵⰴⱏⱀⱏⰹⱔ̄ ·
ⰻ̄ ⰰ̄ⱎⱅⰵ ⰾⱓⰱⰹⱅⰵ ⰾⱓⰱⱔⱎⱅⱔⱔ ⰲⱏⰹ · ⰽⱘⱙ̄ ⰿⱏⰸⰴⱘ ⰻⰿⰰⱅⰵ · Ⱀⰵ ⰻ̄ ⰿⱏⰹⱅⰰⱃⰹ ⰾⰹ ⱅⱁⰶⰴⰵ ⱅⰲⱁⱃⱔⱅⱏ ·
ⰻ̄ ᾽ⰰⱎⱅⰵ ⱌⱑⰾⱁⱆⰵ̄ⱅⰵ ·:· ⰴⱃⱁⱆⰳⱏⰻ ⰲⰰⱎⱔ ⱅⱐⰽⰿ̄ⱁ · ⱍⱅ̄ⱁ ⰾⰹⱈⱁ ⱅⰲⱁⱃⰻⱅⰵ · ⱀⰵ ⰻ̄ ⰿⱏⰹⱅⰰⱃⰹ ⰾⰻ ⱅⰰⰽⱁⰶⰴⰵ ⱅⰲⱁⱃⱔⱅⱏ ·
ⰱⱘⰴⱑⱅⰵ ⱁ̄ⱆⰱⱁ ·:· ⰲⱏⰻ ⱄⱏⰲⱃⱏⱎⰵⱀⰻ · ⱑ̄ⰽⱁⰶⰵ ⰻ̄ ᾽҃ⱁⱌⱐ ⰲⰰⱎⱐ ⱀ҃ⰱⱄⱀⱏⰹ ⱄⱏⰲⱃⱏⱎⰵⱀⱏ ⰵ̄ⱄⱅⱏ ·· · -

Ⰲⱏⱀⰵⰿⰾ҃ⱑⱅⰵ ⰿ҃ⰾ҃ⱄⱅⱏⰹⱀⱔ ⰲⰰⱎⱔ · Ⱀⰵ ⱅⰲⱁⱃⰹⱅⰵ ⱂⱃⱑⰴ ⱍ҃ⰾⰽⱏⰹ · ⰴⰰ ⰲⰹⰴⰹⰿⰹ ⰱⱘⰴⰵⱅⰵ ⰻ̄ⰿⰹ · Ⰰ̄ⱎⱅⰵ ⰾⰹ ⰶⰵ ⱀⰹ · ⰿⱐⰸⰴⱏⰹ ⱀⰵ ⰻ̄ⰿⰰⱅⰵ ⱉ̄ⱅⱏ ⱁ̄ⱌ҃ⰰ ⰲⰰⱎⰵⰳⱁ ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⱈ ·
Ⰵ̄ⰳⰴⰰ ⱁ̄ⱆⰱⱁ ⱅⰲⱁⱃⰻⱅⰵ ⰿⰹⰾⱁⱄⱅⱏⰹⱀⱙ · ⱀⰵ ⰲⱏⱄⱅⱃⱘⰱⰹⱅⰵ ⱂⱃⱑⰴⱏ ⱄⱁⰱⱁⱙ̄ · ⱑ̄ⰽⱁⰶⰵ ⰻ̄ ⱆ̄ⱂⱁⰽⱃⰹⱅⰹ ⱅⰲⱁⱃⱔⱅⱏ · ⰲⱏ ⱄⱐⱀⱐⰿⰹⱎⱅⰻⰻ̄ⱈⱏ · ⰴⰰ ⱂⱃⱁⱄⰾⰰⰲⱔⱅⱏ ⱄⱔ ⱉⱅ҃ ⱍ҃ⰽⱐ · Ⰰ̄ⰿⰹⱀ҃ ⰳ҃ⰾⱙ ⰲⰰⰿ · ⰲⱏⱄⱂⱃⰹⰻ̄ⰿⱘⱅⱏ ⰿⱏⰸⰴⱘ ⱄⰲⱁ҃ⱙ̄ ·
Ⱅⰵⰱⱑ ⰶⰵ ⱅⰲⱁ҃ⱃⱔⱎⱅⱁⱆ ⰿⰹⰾⱁⱄⱅⱏⰹⱀⱙ · ⰴⰰ ⱀⰵ ⱍⱓⰵ̄ⱅⱏ ⱎⱓⰻ̄ⱌⰰ · ⱍⱐⱅⱁ ⱅⰲⱁⱃⰹⱅⱏ ⰴⰵⱄⱀⰹⱌⰰ ⱅⰲⱁⱑ̄ ·
ⰴⰰ ⰱⱘⰴⰵⱅⱏ ⰿⰻⰾⱁⱄⱅⱏⰹⱀⰹ ⱅⰲⱁ҃ⱑ̄ ⰲⱏ ⱅⰰⰻ̄ⱀⱑ · ῾Ⰻ ᾽҃ⱁⱌⱐ ⱅⰲⱁⰻ̄ ⰲⰹⰴⱔⰻ̄ ⱅⱔ ⰲⱏ ⱅⰰ᾽ⰻⱀⱑ · ⰲⱏⰸⰴⰰⱄⱅⱏ ⱅⰵⰱⱑ ⱑ̄ⰲⱑ ·
Ⰻ̄ ⰵ̄ⰳⰴⰰ ⰿ҃ⰾ҃ⰻⱎⰹ ⱄⱔ · ⱀⰵ ⰱⱘⰴⰹ ⱑ̄ⰽⱁ ⰻ̄ ⰾⰹⱌⰵⰿⱑⱃⰹ · ⱑ̄ⰽⱁ ⱅⰹ ⰾⱓⰱⱔⱅⱏ ⱀⰰ ⱄⱐⱀⱐⰿⰻⱎⱅⰻⰻ̄ⱈⱏ ⰻ̄ ⰲⱏ ⱄⱅⱐⰳⱀⰰⱈⱏ · ⰻ̄ ⱀⰰ ⱃⰰⱄⱂⱘⱅⰹⰻ̄ⱈ ⱄⱅⱁⱔ̄ⱎⱅⰵ ⰿⱁⰾⰻⱅⰹ ⱄⱔ · ⰴⰰ ⱑ̄ⰲⱔⱅⱏ ⱄⱔ ⱍ҃ⰾⰽⱁⰿⱏ · ῾Ⰰⰿⰹⱀ҃ ⰳ҃ⰾⱙ ⰲⰰⰿ · ⰲⱏⱄⱂⱃⰻⰻ̄ⰿⱘⱅ ⰿⱏⰸⰴⱘ ⱄⰲⱁⱙ̆ ·
Ⱅⱏⰹ ⰶⰵ ⰵ̄ⰳⰴⰰ ⰿⱁⰾⰹⱎⰹ ⱄⱔ · ⰲⱏⱀⰻⰴⰹ ⰲⱏ ⰽⰾⱑⱅⱐ ⱅⰲⱁⱙ̄ · ⰻ̄ ⰸⰰⱅⰲⱁⱃⰹ ⰴⰲ̄ⱐⱃⰹ ⱅⰲⱁⱔ̄ · ⰻ̄ ⱂⱁⰿⱁⰾⰹ ⱄⱔ ⱁ̄ⱌ҃ⱓ ⱅⰲⱁⰵ̄ⰿⱁⱆ ⰲⱏ ⱅⰰⰻ̄ⱀⱑ · ⰻ̄ ⱁ̄ⱌ҃ⱐ ⱅⰲⱁⰻ̄ ⰲⰻⰴⱔⰻ̄ ⱅⱔ ⰲⱏ ⱅⰰⰻ̄ⱀⱑ · ⰲⱏⰸⰴⰰⱄⱅⱏ ⱅⰵⰱⱑ ⱑ̄ⰲ̄ⱑ ·
Ⰿ҃ⰾ҃ⱅⰵ ⰶⰵ ⱄⱔ ⰻ̄ ⱀⰵ ⰾⰹⱈⱁ ⰳ҃ⰾⰹⱅⰵ · ⱑ̄ⰽⱁ ⰻ̄ ⱔ̄ⰸⱏⰻⱍⱐⱀⰻⱌⰻ · Ⰿⱐⱀⱔⱅⱏ ⰱⱁ ⱄⱔ · ⱑ̄ⰽⱁ ⰲⱐ ⰿⱀ̄ⱁⰷⱑ ⰳ҃ⰾⰰⱀⰹⰻ̄ ⱄⰲⱁⰵⰿⱏ ⱁ̄ⱆⱄⰾⱏⰻⱎⰰⱀⰹ ⰱⱘⰴⱘⱅ ·
Ⱀⰵ ⱂⱁⰴⱁⰱⰹⱅⰵ ⱄⱔ ⱁ̄ⱆⰱⱁ ⰻ̄ⰿⱏ · Ⰲⱑⱄⱅⱏ ⰱⱁ ⱁ̄ⱌ҃ⱐ ⰲⰰⱎ҃ ⰻ̄ⱈⱏⰶⰵ ⱅⱃⱑⰱⱁⱆⰵ̄ⱅⰵ · ⱂⱃⱑⰶⰴⰵ ⱂⱃⱁⱎⰵⱀⰻⱑ̄ ⰲⰰⱎⰵⰳⱁ ·
Ⱄⰹⱌⰵ ⰶⰵ ⰿⱁⰾⰹⱅⰵ ⱄⱔ · ᾽̄Ⱉ҃ⱍⰵ ⱀⰰⱎⱏ ⰺ̄ⰶⰵ ⰵ̄ⱄⰹ ⱀⰰ ⱀ҃ⰱⱄⰹ · Ⰴⰰ ⱄ҃ⱅⰹⱅⱏ ⱄⱔ ⰻ̄ⰿⱔ ⱅⰲⱁⰵ̄ ·
ⰴⰰ ⱂⱃⰹⰴⰵⱅⱏ ⱌ҃ⱃⱄⱅⰲⱁ ⱅⰲⱁ҃ⰵ̄ · ⰴⰰ ⰱⱘⰴⰵⱅ ⰲⱁⰾⱑ ⱅⰲⱁⱑ · [ⱑ]ⰽⱁ ⱀⰰ ⱀ҃ⰱⱄⰹ ⰻ̄ ⱀⰰ ⰸⰵⰿⰹ ·
Ⱈⰾⱑⰱⱐ ⱀⰰⱎⱐ ⱀⰰⱄⱘⱎⱅⱐⱀⱏⰹ ⰴⰰⰶⰴⱏ ⱀⰰⰿⱏ ⰴⱐⱀⰵⱄ ·
ⰻ̄ ⱁ̄ⱄⱅⰰⰲⰻ ⱀⰰⰿ ⰴⰾⱏⰳⱏⰹ ⱀⰰⱎⱔ · Ⱑ̄ⰽⱁ ⰻ̄ ⰿⱏⰻ ⱁ̄ⱄⱅⰰⰲⰾⱑⰵⰿⱏ ⰴⰾⱏⰶⱐⱀⰻⰽⱁⰿⱏ ⱀⰰⱎⰹⰿⱏ ·
Ⰻ̄ ⱀⰵ ⰲⱐⰲⰵⰴⰹ ⱀⰰⱄⱏ ⰲⱏ ⰻ̄ⱄⰽⱁⱆⱎⰵⱀⰻⰵ̄ · ⱀⱏ ⰻ̄ⰸⰱⰰⰲⰹ ⱀⱏⰻ ⱉⱅ҃ ⰾⱘⰽⰰⰲⰰⰰ̄ⰳⱁ · Ⱑ̄ⰽⱁ ⱅⰲⱁⰵ̄ ⰵ̄ⱄⱅⱐ ⱌ҃ⱃⱄⱅⰲⱁ · ⰻ̄ ⱄⰹⰾⰰ ⰻ̄ ⱄⰾⰰⰲ҃ ⰲ ⰲ̄̄ⱑⰽⱏⰻ Ⰰⰿⰻⱀ҃ ·· · -
Ⰰ̄ⱎⱅⰵ ⱉⱅ҃ⱂⱁⱆⱄⱅⰹⱅⰵ ⱍ҃҃ⰾⰽⰿⱏ ⱄⱏⰳⱃⱑⱎⰵⱀⰻⱑ̄ ⰻ̄ⱈ · Ⱉⱅ̄ⱏ̄ⱂⱁⱆⱄⱅⰻⱅⱏ ⰻ̄ ⰲⰰⰿⱏ ᾽҃ⱁⱌⱐ ⰲⰰⱎⱏ ⱀ҃ⰱⱄⱏⱀⱏⰻ ·
Ⰰⱎⱅⰵ ⰾⰹ ⱀⰵ ⱁ̄ⱅⱏⱂⱁⱆⱄⱅⰹⱅⰵ ⱍ҃҃ⰾⰽⰿⱏ ⱄⱏⰳⱃⱑⱎⰵⱀⰻⰻ̄ ⰻ̄ⱈⱏ · ⱀⰹ ⱁ̄ⱌ҃ⱐ ⰲⰰⱎⱏ ⱀ҃ⰱⱄⱀⱏⰻ · ᾽ⱁⱅⱏⱂⱁⱆⱄⱅⰻⱅⱏ ⰲⰰⰿⱏ ⱄⱏⰳⱃⱑⱎⰵⱀⰹⰻ̄ ⰲⰰⱎⰹⱈ ·
Ⰵ̄ⰳⰴⰰ ⰶⰵ ⱂⱁⱄⱅⰻⱅⰵ ⱄⱔ · Ⱀⰵ ⰱⱘⰴⱑⱅⰵ ⱑ̄ⰽⱁ ⱁ̄ⱆⱂⱁⰽⱃⱏⰹⱅⰹ ⱄⱑⱅⱁⱆ᾽ⱙⱎⱅⰵ · ⱂⱃⱁⱄⰿ̄ⱃⰰⰶⰴⰰⱙ̄ⱅⱏ ⰱⱁ ⰾⰹⱌⰰ ⱄⰲⱁⱑ · ⰴⰰ Ⱄⱔⰱⱘ ⰰ̄ⰲⰹⰾⰻ ⱍ҃ⰽⱁⰿⱏ ⱂⱁⱄⱅⱔⱎⱅⰵ · Ⰰⰿⰻⱀ҃ ⰳ҃ⰾⱙ ⰲⰰⰿ · ⱑ̄ⰽⱁ ⰲⱏⱄⱂⱃⰻⰻ̄ⰿⱘⱅⱏ ⰿⱐⰸⰴⱘ ⱄⰲⱁⱙ̄ ·
Ⱅⱏⰻ ⰶⰵ ⱂⱁⱄⱅⱔ ⱄⱔ ⱂⱁⰿⰰⰶⰻ ⰳⰾⰰⰲⱘ ⱄⰲⱁⱙ̄ · ⰻ̄ ⰾⰹⱌⰵ ⱄⰲⱁⰵ̄ ⱁ̄ⱆⰿⱏⰹⰻ̄ ·
ⰴⰰ ⱀⰵ ⰰ̄ⰲⰻⱎⰹ ⱄⱔ ⱍ҃҃ⰾⰽⰿⱏ ⱂⱁⱄⱅⱔ · ⱀⱏ ⱁ̄ⱌ҃ⱓ ⱅⰲⱁⰵ̄ⰿⱁⱆ ⰺ̄ⰶⰵ ⰵ̄ⱄⱅⱏ ⰲⱏ ⱅⰰ᾽ⰻⱀⱑ · ⰻ̄ ⱁ̄ⱌ҃ⱐ ⱅⰲⱁⰻ̄ · ⰲⰹⰴⱔⰻ̄ ⱅⱔ ⰲⱏ ⱅⰰⰻ̄ⱀⱑ · ⰲⱏⰸⰴⰰⱄⱅⱐ ⱅⰵⰱⱑ ⰰ̄ⰲⱑ ·
Ⱀⰵ ⱄⱐⰽⱃⱏⰹⰲⰰⰻ̄ⱅⰵ ⱄⰵⰱⱑ ⱄⱏⰽⱃⱁⰲⰻⱎⱅⱏ ⱀⰰ ⰸⰵⰿⰻ · ᾽ⰻⰴⰵⰶⰵ ⱍⱃⱏⰲⱐ ⰻ̄ ⱅⱐⰾⱑ ⱅⱐⰾⰹⱅⱐ · ⰻ̄ⰴⰵⰶⰵ ⱅⰰⱅⰻⰵ̄ ⱂⱁⰴⱏⰽⱁⱂⰰⰲⰰⱙ̄ⱅⱏ ᾽ⰻ ⰽⱃⰰⰴⱘⱅ ·
Ⱄⱏⰽⱃⱏⰹⰲⰰⰻ̄ⱅⰵ ⰶⰵ ⱄⰵⰱⱑ ⱄⱏⰽⱃⱁⰲ[ⰻ]ⱎⱅⰰ ⱀⰰ ⱀ҃ⰱⱄⰻ · ⰻ̄ⰴⰵⰶⰵ ⱀⰻ ⱍⱃⱏⰲⱏ · ⱀⰻ ⱅⱐⰾⱑ ⱅⱐⰾⰻⱅⱏ · ⰻ̄ⰴⰵⰶⰵ ⱅⰰⱅⰹⰵ̄ ⱀⰵ ⱂⱁⰴⱏⰽⱁⱂⰰⰲⰰⱙ̄ⱅⱏ ⱀⰻ ⰽⱃⰰⰴⱘⱅⱏ ·
Ⰻ̄ⰴⰵⰶⰵ ⰱⱁ ⰵ̄ⱄⱅⱏ ⱄⱏⰽⱃⱁⰲⰹⱎⱅⰵ ⰲⰰⱎⰵ · ⱅⱁⱆ ⰻ̄ ⱄ҃ⱃⱐⰴⱌⰵ ⰲⰰⱎⰵ ·· -
Ⱄⰲⱑⱅⰹⰾⱐⱀⰹⰽⱐ ⱅⱑⰾⱁⱆ ⰵ̄ⱄⱅⱏ ᾽ⱁⰽⱁ · ⰰ̄ⱎⱅⰵ ⱁ̄ⱆⰱⱁ ⰱⱘⰴⰵⱅⱏ ⱁⰽⱁ ⱅⰲⱁⰵ̄ ⱂⱃⱁⱄⱅⱁ · ⰲⱄⰵ ⱅⱑⰾⱁ ⱅⰲⱁ᾽ⰵ ⱄⰲⱑⱅⱏⰾⱁ ⰱⱘⰴⰵⱅⱏ ·
ⰰ̄ⱎⱅⰵ ⰾⰹ ⱁ̄ⰽⱁ ⱅⰲⱁⰵ̄ ⰾⱘⰽⰰⰲⱁ ⰱⱘⰴⰵⱅⱏ · ⰲⱐⱄⰵ ⱅⱑⰾⱁ ⱅⰲⱁⰵ̄ ⱅⰵⰿⱀⱁ̄ ⰱⱘⰴⰵⱅⱏ · Ⰰ̄ⱎⱅⰵ ⱁ̄ⱆⰱⱁ ⱄⰲⱑⱅⱏ ⰺ̄ⰶⰵ ⰲⱏ ⱅⰵⰱⱑ ⱅⱏⰿⰰ ⰵ̄ⱄⱅⱏ · ⱅⱁ ⱅⱐⰿⰰ ⰽⱁⰾⱐⰿⰻ ·
Ⱀⰻⰽⱁⱅⱁⰶⰵ ⰱⱁ ⱃⰰⰱⱏ ⱀⰵ ⰿⱁⰶⰵⱅⱏ ⰴⱐⰲⱑⰿⰰ ⰳ҃ⰴⰹⱀⱁⰿⰰ ⱃⰰⰱⱁⱅⰰⱅⰹ · ⰾⱓⰱⱁ ⰵ̄ⰴⰹⱀⱁⰳⱁ ⰲⱏⰸⱀⰵⱀⰰⰲⰹⰴⰹⱅ · ⰰ̄ ⰴⱃⱁⱆⰳⰰⰰ̄ⰳⱁ ⰲⱏⰸⰾⱓⰱⰹⱅⱏ · ⰾⰻ ⰵ̄ⰴⰹⱀⱁⰳⱁ ⰴⱃⱏⰶⰹⱅ ⱄ̄ⱔ · ⰰ̄ ⱁ̄ ⰴⱃⱁⱆⰷⱑⰰ̄ⰿⱏ ⱀⰵ ⰱⱃⱑⱎⱅⰻ ⰲⱐⱍⱐⱀⰵⱅⱏ · Ⱀⰵ ⰿⱁ[ⰶⰵ]ⱅⰵ ⰱ҃ⱁⱆ ⱃⰰⰱⱁⱅⰰⱅⰹ ⰻ̄ ⰿⰰⰿⱁⱀⱑ ·
Ⱄⰵⰳⱁ ⱃⰰⰴⰹ ⰳ҃ⰾⱙ ⰲⰰⰿⱏ · Ⱀⰵ ⱂⱐⱌⱑⱅⰵ ⱄⱔ ⰴ҃ⱎⰵⱙ̄ {ⰴ҃ⱎⰵⱙ̄} ⰲⰰⱎⰵⱙ̄ · ⱍⱐⱅⱁ ⱑ̄ⱄⱅⰵ ⰾⰻ ⱍⱅ̄ⱁ ⱂⰹⰵ̄ⱅⰵ · ⱀⰹ ⱅⱑⰾⱁⰿⱏ ⰲⰰⱎⰻⰿ ⰲⱏ ⱍⱅ̄ⱁ ⱁ̄ⰱⰾⱑ҃ⱍⰵⱅⰵ ⱄⱔ · Ⱀⰵ ⰴ҃ⱎⰰ ⰾⰹ ⰱⱁⰾⱐⱎⰹ ⰵ̄ⱄⱅⱏ ⱂⰹⱎⱅⱔ · ⰻ̄ ⱅⱑⰾⱁ ⱁ̄ⰴⰵⰶⰴⱔ ·
Ⰲⱏⰸⱐⱃⰹⱅⰵ ⱀⰰ ⱂⱅ̄ⰹⱌⱔ ⱀ҃ⰱⱄⱀⱏⰻⱔ̄ · ⱑ̄ⰽⱁ ⱀⰵ ⱄⱑⱙ̄ⱅⱏ ⱀⰻ ⰶⱐⱀⱙⱅⱏ · ⱀⰻ ⱄⱏⰱⰻⱃⰰⱙ̄ⱅⱏ ⰲⱏ ⰶⰹⱅⱐⱀⰻⱌⱘ · ⰻ̄ ⱁ̄ⱌ҃ⱐ ⰲⰰⱎⱏ ⱀ҃ⰱⱄⱀⱏⰻ ⱂⰻⱅⱑⰵ̄ⱅⱏ ⱔ̄ · Ⱀⰵ ⰲⱏⰻ ⰾⰹ ⱂⰰⱍⰵ ⰾⱁⱆⱍⱐⱎⰹⰻ̄ ⰻ̄ⱈⱏ ⰵ̄ⱄⱅ̄ⰵ ·
ⰽⱅ̄ⱁ ⰶⰵ ⱁⱅ҃ ⰲⰰⱄⱏ ⱂⰵⰽⱏⰹ ⱄⱔ · ⰿⱁⰶⰵⱅ ⱂⱃⰻⰾⱁⰶⰹⱅⰹ ⱅⱑⰾⰵⱄⰹ ⱄⰲⱁⰵ̄ⰿⱁⱆ · ⰾⰰⰽⱁⱅⱐ ⰵ̄ⰴⰹⱀⱏ ·
ⰻ̄ ⱁ̄ ⱁ̄ⰴⰵⰶⰴⰹ ⱍⱅ̄ⱁ ⱂⰵⱍⰵⱅⰵ ⱄⱔ · Ⱄⱏⰿⱁⱅⱃⰻⱅⰵ ⰽⱃⰹⱀⱏ ⱄⰵⰾⱏⱀⱏⰻⰻ̄ⱈⱏ · ⰽⰰⰽⱁ ⱃⰰⱄⱅⱘⱅⱏ · ⱀⰻ ⱅⱃⱁⱆⰶⰴⰰⱙ̄ⱅⱏ ⱄⱔ ⱀⰻ ⱂⱃⱔⰴⱘⱅ ·
ⰳ҃ⰾⱙ ⰶⰵ ⰲⰰⰿⱏ · ⱑ̄ⰽⱁ ⱀⰻ ⱄⱁⰾⱁⰿⱁⱀ · ⰲⱏⱄⰵⰻ̄ ⱄⰾⰰⰲⱑ ⱄⰲⱁⰵ̄ⰻ̄ ·:· ⱁⰱⰾⱑⱍⰵ ⱄⱔ · ⱑ̄ⰽⱁ ⰵ̄ⰴⰹⱀⱏ ⱁⱅ҃ ⱄⰹⱈⱏ ·
Ⰰ̄ⱎⱅⰵ ⰶⰵ ⱄⱑⱀⱁ ⰴⱐⱀⰵⱄⱐ ⱄⱘⱎⱅⰵⰵ̄ · ·:· ⰰ ⱁ̄ⱆⱅⱃⱑ ⰲⱏ ⱁ̄ⰳⱀⱏ ⰲⱏⰿⱑⱅⰰ᾽ⰵⰿⱁ · ⰱ҃ⱏ ⱅⰰⰽⱁ[ ⱁ]ⰴⱑⰵ̄ⱅⱏ · ⰽⱁⰾⰿⰹ ⱂⰰⱍⰵ ⰲⰰⱄⱏ ⰿⰰⰾⱁⰲⱑⱃⰹ ·
ⱀⰵ ⱂⱐⱌⱑⱅⰵ ⱄⱔ ⱁⱆ̑ⰱⱁ ⰳ҃ⰾⱎⱅⰵ · ⱍⱅ̄ⱁ ⱑ̄ⰿⱏ ⰾⰹ ⱍⱅ̄ⱁ ⱂⰹⰵ̄ⰿⱏ · ⰾⰹ ⱍⰹⰿⱏ ⱁ̄ⰴⰵⰶⰴⰵⰿⱏ ⱄⱔ ·
Ⰲⱄ̄ⱑⱈⱏ ⰱⱁ ⱄⰹⱈⱏ ⱔ̄ⰸ҃ⱌⰻ ⰻ̄ⱎⱅⱘⱅⱏ · Ⰲⱑⱄⱅⱏ ⰱⱁ ⱁ҃ⱌⱐ ⰲⰰⱎⱐ ⱀ҃ⰱⱄⱀⱏⰻ̄ · ⱑ̄ⰽⱁ ⱅⱃⱑⰱⱁⱆⰵ̄ⱅⰵ ⱄⰻⱈ · ⰲⱄ̄ⱑⱈⱏ ·
᾽ⰻⱎⱅⱑⱅⰵ ⰶⰵ ·:· ⱂⱃⱑⰶⰴⰵ̅ ⱌ҃ⱃⱄⱅⰲⰰ {҃ⱀ}ⰱⰶⰹⱑ̄ · {ⰳⱁ} · ⰻ ⱂⱃⰰⰲⱏⰴⱏⰻ ⰵ̄ⰳⱁ · ⰻ̄ ⱄⰻⰻ̄ ⰲⱄⱑ̄ ⱂⱃⰻⰾⱁⰶⱔⱅⱏ ⱄⱔ ⰲⰰⰿ ·· -

Ⱀⰵ ⱁ̄ⱄⱘⰶⰴⰰⰻ̄ⱅⰵ · ⰴⰰ ⱀⰵ ⱁⱄⱘⰶⰴⰵⱀⰻ ⰱⱘⰴⰵⱅⰵ · ⰻ̄ⰿⱐⰶⰵ ⰱⱁ ⱄⱘⰴⱁⰿⱏ ⱄⱘⰴⰻⱅⰵ ⱄⱘⰴⱔⱅⱏ ⰲⰰⰿⱏ · ⰻ ⰲⱏ ⱀⱙ̄ⰶⰵ ⰿⱑⱃⱘ ⰿⱑⱃⰹⱅⰵ · ⰲⱏⰸⰿⱑⱃⱔⱅⱏ ⰲⰰⰿⱏ ·
ⱍⱐⱅⱁ ⰶⰵ ⰲⰹⰴⰹⱎⰹ ⱄⱘⱍⰵⱌⱐ ⰲⱏ ⱁ̄ⱍⰵⱄⰹ ⰱⱃⰰⱅⰰ ⱅⰲⱁⰵ̄ⰳⱁ · ⰰ̄ ⰱⱃⱏⰲⱏⱀⰰ ⰵ̄ⰶⰵ ⰵ̄ⱄⱅⱐ ⰲⱏ ⱁ̄ⱌⱑ ⱅⰲⱁⰵ̄ⰿⱏ ⱀⰵ ⱍⱓⰵ̄ⱎⰹ · ῾Ⰻ ⰽⰰⰽⱁ ⱃⰵⱍⰵⱎⰹ ⰱⱃⰰⱅⱁⱆ ⱅⰲⱁⰵ̄ⰿⱁⱆ · ⱁ̄ⱄⱅⰰⰲⰹ ⰴⰰ ⰻ̄ⰸⱐⰿⱘ ⱄⱘⱍ̄ⰵⱌⱐ ⰻ̄ⰸⱏ ⱁⱍⰵⱄⰵ ⱅⰲⱁⰵ̄ⰳⱁ · ⰻ̄ ⱄⰵ ⰱⱃⱏⰲⱏⱀⱁ ⰲⱏ ⱁⱍⰵⱄⰹ ⱅⰲⱁ᾽ⰵⰿⱏ ·
ⰾⰻⱌⰵⰿⱑⱃⰵ · Ⰻ̄ⰸⱐⰿⰻ ⱂⱃⱏⰲⱑⰵ̄ ⰱⱃⱏⰲⱏⱀⱁ ⰻ̄ⰸⱏ ⱁ̄ⰽⰰ ⱅⰲⱁⰵ̄ⰳⱁ · ⰻ̄ ⱅⱁⰳⰴⰰ ⱁ̄ⱆⰸⱏⱃⰻⱎⰹ ⰻ̄ⰸⱔⱅⰹ ⱄⱘⱍⰵⱌⱏ ⰻ̄ⰸⱐ ⱁ̄ⱍⰵⱄⰵ ⰱⱃⰰ[ⱅⰰ ]ⱅⰲⱁⰵ̄ⰳⱁ ·
Ⱀⰵ ⰴⰰⰴⰹⱅⰵ ⱄ҃ⱅⰰⰰ̄ⰳⱁ ⱂⱄ̄ⱁⰿⱏ · Ⱀⰻ ⱂⱁⰿⰵⱅⰰⰻ̄ⱅⰵ ⰱⰻⱄⰵⱃⱐ ⰲⰰⱎⰻⱈⱏ ⱂⱃⱑⰴⱏ ⱄⰲⰻⱀⰻⱑⰿⰹ · ⰴⰰ ⱀⰵ ⱂⱁⱂⰵⱃⱘⱅⱏ ⰻ̄ⱈⱏ ⱀⱁⰳⰰⰿⰹ ⱄⰲⱁⰻ̄ⰿⰹ · ⰻ̄ ⰲⱏⰸⰲⱃⰰⱎⱅⱐⱎⰵ ⱄⱔ ⱃⰰⱄⱅⱃⱏⰳⱀ̄ⱘⱅⱏ ⰲⱏⰹ ·
Ⱂⱃⱁⱄⰹⱅⰵ ⰻ̄ ⰴⰰⱄⱅⱏ ⱄⱔ ⰲⰰⰿⱏ · ⰻ̄ⱎⱅⱑⱅⰵ ⰻ̄ ⱁ̄ⰱⱃⱔⱎⱅⰵⱅⰵ · ᾽ⱅⰾⱐⱌⱑⱅⰵ ⰻ̄ ⱁ̄ⱅⰲⱃⱏⰸⰵⱅⱏ ⱄⱔ ⰲⰰⰿⱏ ·
ⰲⱏⱄⱑⰽⱏ ⰱⱁ ⱂⱃⱁⱄⱔⰻ ⱂⱃⰹⰵ̄ⰿⰾ҃᾽ⰵⱅⱏ · ⰻ̄ ⰻ̄ⱎⱅⱔⰻ̄ ⱁ̄ⰱⱃⱑⱅⰰⰵ̄ⱅⱏ · ⰻ̄ ⱅⰾⱏⰽⱘⱎⱅⱁⱆⰿⱁⱆ ⱁ̄ⱅⰲⱃⱏⰸⱘⱅ҃ ⱄⱔ ·· -
Ⰲⱐⱄⱑ ⰵ̄ⰾⰹⰽⱁ ⱈⱁⱎⱅⰵⱅⰵ ⰴⰰ ⱅⰲⱁⱃⱔⱅⱏ ⰲⰰⰿⱏ ⱍ҃ⰾⱌⰻ · ⰻ̄ ⰲⱏⰻ ⱅⰲⱁⱃⰻⱅⰵ ⰻ̄ⰿⱏ ⱅⰰⰽⱁⰶⰴ̄ⰵ · Ⱄⰵ ⰱⱁ ⰵ̄ⱄⱅⱏ · ·:· ⰸⰰⰽⱁⱀⱏ ⰻ̄ ⱂ҃ⱃⱃⱌⰻ ·
ⰲⱏⱀⰻⰴⱑⱅⰵ · ⱘ̄ⰸⱐⰽⱏⰹⰻ̄ⰿⰻ ⰲⱃⰰⱅⱏⰹ · ⱑ̄ⰽⱁ ⱂⱃⱁⱄⱅⱃⰰⱀⰰⰰ̄ ⰲⱃⰰⱅⰰ · ⰻ̄ ⱎⰹⱃⱁⰽⱐ ⱂⱘⱅⱐ · ⰲⱏⰲⱁⰴⱔⰻ̄ ⰲⱐ ⱂⰰⰳⱁⱆⰱⱘ · Ⰻ̄ ⰿⱀⱁ̄ⰷⰹ ⱄⱘⱅⱏ ⰲⱏⱈⱁⰴⱔⱎⱅⰹ ⰻ̄ⰿⱏ ·
Ⰽⱁⰾⱐ ⱘ̄ⰸⱐⰽⰰ ⰲⱃⰰⱅⰰ · ⰻ̄ ⱅⱑⱄⰵⱀⱏ ⱂⱘⱅⱐ ·:· ⰲⱏⰲⱁⰴⱔⰻ̄ ⰲⱏ ⰶⰹⰲⱁⱅⱏ · ⰻ̄ ⰿⰰⰾⱁ ⰻ̄ⱈⱏ ⰵ̄ⱄⱅⱏ · ⰺ̄ⰶⰵ ⰻ̄ ⱁ̄ⰱⱃⱑⱅⰰⱙ̄ⱅⱏ ·
·:· Ⰲⱏⱀⰵⰿⰾ҃{ⰾ}ⱑⱅⰵ ⱁ̄ⱅⱏ ⰾⱏⰶⰻⰻ̄ⱈⱏ ⱂ҃ⱃⱃⰽⱏ · ᾽ⰺⰶⰵ ⱂⱃⰻⱈⱁⰴⱔⱅⱏ ⰽⱐ ⰲⰰⰿⱏ · Ⰲⱏ ⱁ̄ⰴⰵⰶⰴⰰⱈⱏ ⱁ̄ⰲⱐⱍⰻⰻ̄ⱈⱏ · Ⰲⱏⱀⱘⱅⱃⱐⱙ̄ⰴⱁⱆ ⰶⰵ ⱄⱘⱅⱏ ⰲⰾⱏⱌⰻ ⰻ̄ ⱈⱏⰻⱎⱅⱐⱀⰻⱌⰹ ·
῾Ⱉ̄ⱅⱏ ⱂⰾⱁⰴⰰ ⰻ̄ⱈⱏ ·:· ⱂⱁⰸⱀⰰⰻⱅⰵ ⱔ̄ · Ⰵ̄ⰴⰰ ⱁ̄ⰱⱐⰵ̄ⰿⰾ҃ⰵⱅⱏ ⰽⱐⱅⱁ ⱉⱅ҃ ⱅⱃⱏⱀⰹⱑ ⰳⱃⱁⰸⰴⱏⰹ · Ⰾⰻ ⱁⱅ҃ ⱅⱃⰹⰲⱁⰾⰰ ⱄ᾽ⰿⱁⰽⱐⰲⰹ ·
Ⱅⰰⰽⱁ ⰻ̄ ⰲⱐⱄⰵ ⰴⱃⱑⰲⱁ ⰴⱁⰱⱃⱁⰵ̄ · ⰴⱁⰱⱃⱏⰻ ⱂⰾⱁⰴⱏ ⱅⰲⱁⱃⰹⱅⱏ · Ⰰ̄ ⰸⱐⰾⱁⰵ̄ ⰴⱃⱑⰲⱁ · ⰸⱐⰾⱏⰹⰻ̄ ⱂⰾⱁⰴⱏ ⱅⰲⱁⱃⰻⱅⱏ ·
Ⱀⰵ ⰿⱁⰶⰵⱅⱏ ⰴⱃⱑⰲⱁ ⰴⱁⰱⱃⱁ · ⱂⰾⱁⰴⰰ ⰸⱐⰾⰰ ⱅⰲⱁⱃⰹ{ⱅⰲⱁⱃⰻ}ⱅⰹ · Ⱀⰹ ⰴⱃⱑⰲⱁ ⰸⱐⰾⱁ · ⱂⰾⱁⰴⰰ ⰴⱁⰱⱃⰰ ⱅⰲⱁⱃⰹⱅⰹ ·
Ⰲⱄⱑⰽⱁ ⰴⱃⱑⰲⱁ ⰵ̄ⰶⰵ ⱀⰵ ⱅⰲⱁⱃⰻⱅⱏ ⱂⰾⱁⰴⰰ ⰴⱁⰱⱃⰰ · ⱂⱁⰽⰰⱙ̄ⱅⱏ ·:· ⰵ̄ ·
Ⱅⱑⰿⱏ ⰶⰵ ⱁ̄ⱆⰱⱁ ⱁⱅ҃{ⱅ}ⱏ ⱂⰾⱁⰴⰰ ⰻ̄ⱈⱏ · ⱂⱁⰸⱀⰰ᾽ⰵⱅⰵ ⱔ̄ ·
Ⱀⰵ ⰲⱐⱄⱑⰽⱐ ⰳ҃ⰾⱔⰻ ⰿⱀ̄ⱑ · Ⰳ҃ⰻ ⰳ҃ⰻ ⱀⰵ ⰲⱏⱀⰻⰴⰵⱅ ⰲⱏ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · Ⱀⱏ ⱅⰲⱁⱃⱔⰻ̄ ⰲⱁⰾⱙ ⱁ̄ⱌ҃ⰰ ⰿⱁⰵ̄ⰳⱁ · ᾽ⰺⰶⰵ ⰵ̄ⱄⱅⱐ ⱀⰰ ⱀ҃ⰱⱄⱈⱏ ·· ·· -
Ⰲⱄⱑⰽⱏ ⰺ̄ⰶⰵ ⱄⰾⱏⰻⱎⰹⱅ · ⱄⰾⱁⰲⰵⱄⰰ ⰿⱁⱑ̄ ⱄⰻ · ⰻ̄ ⱅⰲⱁⱃⰹⱅⱏ ⱑ̄ · ⱁ̄ⱆⱂⱁⰴⱁⰱⰾⱙ̄ ⰻ̄ ⰿⱘⰶⱓ ⰿⱘⰴⱃⱁⱆ · ⰺ̄ⰶⰵ ⱄⱏⰸⱐⰴⰰ ⱈⱃⰰⰿⰹⱀⱘ ⱄⰲⱁⱙ̄ ⱀⰰ ⰽⰰⰿⰵⱀⰵ ·
Ⰻ̄ ⱄⱏⱀⰻⰴⰵ ⰴⱐⰶⰴⱏ ⰻ̄ ⱂⱃⰻⰴⱘ ⱃⱑⰽⱏⰹ · ⰻ̄ ⰲⱏⰸⰲⱑⰰ̄ⱎⱔ ⰲⱑⱅⱃⰻ · ⰻ̄ ⱀⰰⱂⰰⰴⱘ ⱀⰰ ⱈⱃⰰⰿⰹⱀⱘ ⱅⱘ · Ⰻ̄ ⱀⰵ ⱂⰰⰴⰵ ⱄⱔ · ⱁ̄ⱄⱀⱁⰲⰰⱀⰰ ⰱⱁ ⰱⱑ ⱀⰰ ⰽⰰⰿⰵⱀⰵ ·
Ⰻ̄ ⰲⱄ̄ⱑⰽⱐ ⰺ̄ⰶⰵ ⱄⰾⱏⰻⱎⰻⱅⱏ ⱄⰾⱁⰲⰵⱄⰰ ⰿⱁⱑ̄ ⱄⰻ · ⰻ̄ ⱀⰵ ⱅⰲⱁⱃⰹⱅⱏ ⰻ̄ⱈ̄ · ⱁ̄ⱆⱂⱁⰴⱁⰱⰾⱙ ⰻ ⰿⱘⰶⱓ ⰱⱁⱆⱓ̄ · ῾Ⰹⰶⰵ ⱄⱐⰸⱐⰴⰰ ⱈⱃⰰⰿⰻⱀⱘ ⱄⰲⱁⱙ\ ⱀⰰ ⱂⱑⱄⱐⱌⱑ ·
Ⰻ̄ ⱄⱐⱀⰻⰴⰵ[ ⰴⱐ]ⰶⰴⱐ ⰻ̄ ⱂⱃⰹⰴⱘ ⱃⱑⰽⱏⰹ · ⰻ̄ ⰲⱏⰸⰲⱑⰰ̄ⱎⱔ ⰲⱑⱅⱃⰻ · ⰻ̄ ⱁ̄ⱂⱐⱃⱑⱎⱔ ⱄⱔ ⱈⱃⰰⰿⰻⱀⱑ ⱅⱁⰻ̄ ⰻ̄ ⱂⰰⰴⰵ ⱄⱔ · ⰻ̄ ⰱⱑ ⱃⰰⰸⰴⱃⱁⱆⱎⰵⱀⰻⰵ̄ ⰵ̄ⱔ̄ ⰲⰵⰾⰹⰵ̄ ⰷⱑⰾⱁ ·
Ⰻ\ ⰱⱏⰻⱄ҃ ⰲⱏⱀⰵⰳⰴⰰ ⱄⱐⰽⱁⱀⱍⰰ̄ ⰻ҃ⱄ ⰲⱄⱑ ⱄⰾⱁⰲⰵⱄⰰ ⱄⰹⰻ̄ · Ⰴⰻⰲⰾⱑⰰ̄ⱈⱘ ⱄⱔ ⱀⰰⱃⱁⰴⰹ ·:· · ⱁ̄ ⱁ̄ⱆⱍⰵⱀⰻⰻ̄ ⰵ̄ⰳⱁ ·
Ⰱⱑ ⰱⱁ ⱁ̄ⱆⱍⱔ ᾽ⱔ · ⱑ̄ⰽⱁ ⰲⰾⰰⱄⱅⱏ ⰻ̄ⰿⱏⰻ · ⰻ̄ ⱀⰵ ⱑ̄ⰽⱁ ⰽⱐⱀⰻⰶⱐⱀⰻⱌⰹ ⰻ̄ⱈⱐ · ⰻ̄ ⱇⰰⱃⰹⱄⰵⰻ̄ ·

·:· ⱄⱏⱎⰵⰴⱏⱎⱓ ⰶⰵ ⰵ̄ⰿⱁⱆ ⱄⱏ ⰳⱁⱃⱏⰻ · ⰲⱏ ⱄⰾⱑⰴⱏ ⰵ̄ⰳⱁ ᾽ⰻⰴⱘ ⱀⰰⱃⱁⰴⰻ ⰿⱀ̄ⱁⰷⰹ ·
῾Ⰻ ⱄⰵ ⱂⱃⱁⰽⰰⰶⰵⱀⱏ ⱂⱃⰹⱄⱅⱘⱂⰾⱐ · ⰽⰾⰰⱀⱑⰰ̄ⱎⰵ ⱄⱔ ⰵ̄ⰿⱁⱆ ⰳ҃ⰾⱔ · Ⰳ҃ⰻ ⰰ̄ⱎⱅⰵ ⱈⱁⱎⱅⰵⱎⰹ ⰿⱁⰶⰵⱎⰹ ⰿⱔ ⰻ̄ⱍⰹⱄⱅⰻⱅⰹ ·
᾽ⰻ ⱂⱃⱁⱄⱅⱏⱃⱑ ⱃⱘⰽⱘ ⰻ̄ⱄ҃ⱏ · ⰻ̄ ⰽⱁⱄⱀⱘ ⰻ̄ ⰳ҃ⰾⱔ · Ⱈⱁⱎⱅⱘ ⰻ̄ⱍⰻⱄⱅⰹ ⱄⱔ · ⰻ̄ ⰰ̄ⰱⰻⰵ̄ ⰻ̄ⰸⱍⰹⱄⱅⰻ ⱄⱔ ⱁ̄ⱅⱏ ⱂⱃⱁⰽⰰⰸⱏⰻ ·
Ⰻ̄ ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · ⰲⰻⰶⰴ̄ⱏ · ⱀⰻⰽⱁⰿⱁⱆⰶⰵ ⱀⰵ ⱂⱁⰲⱑⰶⰴⱏ · ⱀⱏ ⱎⰵⰴⱏ ⱂⱁⰽⰰⰶⰻ ⱄⱔ ·:· ⰰ̄ⱃⱈⰻⰵ̄ⱃⰵⱁ̄ⰲⰻ · ⰻ̄ ⱂⱃⰻⱀⰵⱄⰻ ⰴⰰⱃⱏ · ⰵ̄ⰶⰵ ⱂⱁⰲⰵⰾⱑ ⰿⱁⱄⰹⰻ̄ · ⰲⱏ ⱄⱐⰲⱑⰴⱑⱀⰻⰵ̄ ⰻ̄ⰿⱏ ·· · -
Ⰲⱏⱎⰵⰴⱏⱎⱁⱆ ⰻ̄ⱄ҃ⱁⱆ ⰲⱏ ⰽⰰⱂⰵⱃⱀⰰⱁ̄ⱆⰿⱏ · Ⱂⱃⰹⱄⱅⱘⱂⰻ ⰽⱐ ⱀⰵⰿⱁⱆ ⱄⱐⱅⱐⱀⰻⰽⱐ · ⰿⱁ҃ⰾⱔ ⰻ̄
ⰻ̄ ⰳ҃ⰾⱔ · Ⰳ҃ⰹ ⱁ̄ⱅⱃⱁⰽⱏ ⰿⱁⰻ̄ ⰾⰵⰶⰹⱅⱏ ⰲⱏ ⰴⱁⰿⱁⱆ ⰿⱁⰵ̄ⰿⱏ ⱁ̄ⱄⰾⰰⰱⰾⰵⱀⱏ · ⰾⱓⱅⱑ ⱑ̄ⰽⱁ ⱄⱅⱃⰰⰶⰴⱔ ·
ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ Ⰰ̄ⰸⱐ ⱂⱃⰹⱎⰵⰴⱏ ⰻ̄ⱌⱑⰾ᾽ⱙ ⰻ̄ ·
ⰻ̄ ⱁ̄ⱅⱏⰲⱑⱎⱅⰰⰲⱏ ⱄⱐⱅⱐⱀⰻⰽⱐ ⱃⰵⱍⰵ ⰵ̄ⰿⱁⱆ ⰳ҃ⰻ · Ⱀⱑⱄⰿⱏ ⰴⱁⱄⱅⱁⰻ̄ⱀⱏ ⰴⰰ ⰲⱏ ⰴⱁⰿⱏ ⰿⱁⰻ̄ ⰲⱏⱀⰹⰴⰵⱎⰹ · ⱀⱏ ⱅⱏⰽⱐⰿⱁ ⱃⱐⱌⰹ ⱄⰾⱁⰲⱁⰿⱏ · ⰻ̄ ⰻ̄ⱌⱑⰾⱑⰵ̄ⱅⱏ ⱁ̄ⱅⱃⱁⰽ ⰿⱁⰻ̄ ·
ⰻ̄ⰱⱁ ⰰ̄ⰸⱏ ⱍ҃ⰽⱏ ⰵ̄ⱄ᾽ⰿⱏ ⱂⱁⰴⱏ ⰲ҃ⰾⰴⰽⱁⱙ̄ · ⰻ̄ⰿⱏⰹ ⱂⱁⰴⱏ ⱄⱁⰱⱁⱙ̄ ⰲⱁⰻ̄ⱀⱏⰹ · Ⰻ̄ ⰳ҃ⰾⱙ ⱄⰵⰿⱁⱆ ᾽ⰻⰴⰹ · ⰻ̄ ⰻ̄ⰴⰵⱅⱏ · ⰻ̄ ⰴⱃⱁⱆⰳⱁⱆⰿⱁⱆ ⱂⱃⰹⰴⰹ ⰻ̄ ⱂⱃⰻⰴⰵⱅ҃ · ⰻ̄ ⱃⰰⰱⱁⱆ ⰿⱁⰵ̄ⰿⱁⱆ · ⱄⱏⱅⰲⱁⱃⰹ ⱄⰵ ᾽ⰻ ⱄⱏⱅⰲⱁⱃⰹⱅⱏ ·
Ⱄⰾⱏⰹⱎⰰⰲⱏ ⰶⰵ ᾽҃ⰻⱄⱏ ⰴⰹⰲⰹ ⱄⱔ ⰵⰿⱁⱆ · ⰻ̄ ⱃⰵⱍⰵ ⰳⱃⱔⰴⱘⱎⱅⰻ᾽ⰻⰿ ⱂⱁ ⱀⰵⰿⱏ · Ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · Ⱀⰻ ⰲⱏ ⰻ̄ⰸ҃ⰾⰻ ⱅⱁⰾⰹⰽⱏⰹ ⰲⱑⱃⱏⰻ ⱁ̄ⰱⱃⱑⱅⱏ ·
Ⰳ҃ⰾⱙ ⰶⰵ ⰲⰰⰿⱏ · ⱑⰽⱁ ⰿⱀⱁⰷⰻ ⱉⱅ҃ ⰲⱏⱄⱅⱁⰽⱏ · ⰻ̄ ⱁ̄ⱅⱏ ⰸⰰⱂⰰⰴⱏ ⱂⱃⰻⰴⱘⱅⱏ · ⰻ̄ ⰲ̄ⱏⰸⰾⱔⰳⱘⱅⱏ ⱄⱏ ⰰ̄ⰲⱃⰰ᾽ⰰⰿⱁⰿⱏ · ⰻ̄ ⰻ̄ⱄⰰⰽⱁⰿⱏ ⰻ̄ⱑ̄ⰽⱁⰲⱁⰿⱏ · ⰲⱏ ⱌ҃ⱃⱄⱅⰲⰹⰻ ⱀ҃ⰱⱄⱐⱀⱑⰰ̄ⰿⱏ ·
Ⰰ̄ ⱄ҃ⱀⰲⰵ ⱄⰲⱑⱅⰰ ⰻ̄ⰸⰳⱐⱀⰰⱀⰻ ⰱⱘⰴⱘⱅⱏ ⰲⱏ ⱅⱏⰿⱘ ⰽⱃⱁⰿⱑⱎⱅⱐⱀⱙ᾽ⱙ̄ · ⱅⱁⱆ ⰱⱘⰴⰵⱅⱏ ⱂⰾⰰⱍⱐ ⰻ̄ ⱄⰽⱃ̄ⱏⰶⰵⱅⱏ ⰸⱘⰱⱁⰿⱏ ·
Ⰻ̄ ⱃⰵⱍⰵ ⰻ̄ⱄ҃ⱏ ⱄⱐⱅⱐⱀⰻⰽⱁⱆ · ⰻ̄ⰴⰻ ⱑⰽⱁⰶⰵ ⰲⱑⱃⱁⰲⰰ ⰱⱘⰴⰹ ⱅⰵⰱⱑ · ⰻ̄ ⰻ̄ⱌⱑⰾⱑ ⱁ̄ⱅⱃⱁⰽⱐ ⰵ̄ⰳⱁ ⰲⱏ ⱅⱏ ⱍⰰⱄⱏ ·· · -
Ⱂⱃⰹⱎⰵⰴ ⰻ̄ⱄ҃ⱏ ⰲⱏ ⰴⱁⰿⱏ ⱂⰵⱅⱃⱁⰲⱏ · ⰻ̄ ⰲⰹⰴⱑ ⱅⱏⱎⱅⱘ ⰵ̄ⰳⱁ · ⰾⰵⰶⱔⱎⱅⱘ ⱁ̄̄ⰳⱀ̄ⰵⰿⱏ ⰶⰵⰳⱁⰿⱘ ·
ⰻ̄ ⱂⱃⰻⰽⱁⱄⱀ̄ⱘ ⱄⱔ ⱃⱘⱌⱑ ⰵ̄ⱔ̄ · ⰻ̄ ⱁ̄ⱄⱅⰰⰲⰻ ⱙ̄ ⱁ̄ⰳⱀ̄ⱐ · ⰻ̄ ⰲⱏⱄⱅⰰ ⰻ̄ ⱄⰾⱁⱆⰶⰰⰰ̄ⱎⰵ ⰵ̄ⰿⱁⱆ ·
Ⱂⱁⰸⰴⱑ ⰶⰵ ⰱⱏⰹⰲⱎⱓ · Ⱂⱃⰹⰲⱑⱄⱔ ⰽⱐ ⱀⰵⰿⱁⱆ ⰱⱑⱄⱏⱀⱏⰻ ⰿⱀ̄ⱁⰳⱏⰹ · ⰻ̄ ⰻ̄ⰸⰳⱐⱀ\ⰰ ⱄⰾⱁⰲⱁⰿⱏ ⰴⱁⱆⱈⱏⰹ · ⰻ̄ ⰲⱏⱄⱔ ⱀⰵⰴⱘⰶⱐⱀⱏⰹⱔ̄ ⰻ̄ⱌⱑⰾⰹ ·
ⰴⰰ ⱄⱏⰱⱘⰴⰵⱅⱏ ⱄⱔ ⱃⰵⱍⰵⱀⱁⰵ̄ ⰻ̄ⱄⰰⰻ̄ⰵ̄ⰿⱏ ⱂⱃⱃⰽ҃ⱁⰿⱏ ⰳ҃ⰾⱎⱅⰵⰿⱏ · ⱅⱐ ⱀⰵⰴⱘⰳⱏⰻ ⱀⰰⱎⱔ ⱂⱃⰹⱔ̄ⱅⱏ ⰻ̄ ⰱⱁⰾⱑⰸⱀⰻ ⱂⱁⱀⰵⱄⰵ ·
ⱁ̄ⱆⰸⱐⱃⱑⰲⱏ ⰶⰵ ⰻ̄ⱄ҃ⱏ ⰿⱀ̄ⱁⰳⱐ ⱀⰰⱃⱁⰴⱏ ⱁ̄ⰽⱃⱏⱄⱅⱏ ⱄⰵⰱⰵ · Ⱂⱁ҃ⰲⰵⰾⱑ ⰻ̄ⱅⰹ ⱀⰰ ⱁ̄ⱀⱏ ⱂⱁⰾⱏ ·
ⰻ̄ ⱂⱃⰹⱄⱅⱘⱂⰾⱏ ⰵⰴⰹⱀⱏ ⱁ̄ⱅⱏ ⰽⱐⱀⰻⰶⱐⱀⰹⰽⱐ ⱃⰵⱍⰵ ᾽ⰵⰿⱁⱆ · ⱁ̄ⱆⱍⰹⱅⰵⰾⱓ ⰻ̄ⰴⱘ ⱂⱁ ⱅⰵⰱⱑ ᾽ⱑⰿⱁ҃ⰶⰵ ⰽⱁⰾⰹⰶⰴⱁ ⰻ̄ⰴⰵⱎⰻ ·
ⰻ̄ ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · ⰾⰻⱄⰹ ⱑ̄ⰸⰲⰹⱀⱏⰹ ⰻ̄ⰿⱘⱅⱏ · ⰻ̄ ⱂⱐⱅⰻⱌⱔ ⱀ҃ⰱⱄⱐⱀⱏⰻⱔ ⰳⱀⱑⰸⰴⰰ · Ⰰ̄ ⱄ҃ⱀⱏ ⱍ҃ⰾⱍⱏ ⱀⰵ ⰻ̄ⰿⰰⱅⱏ ⰽⱐⰴⰵ ⰳⰾⰰⰲⱏⰻ ⱂⱁⰴⱏⰽⰾⱁⱀⰹⱅⰹ ·
ⰴⱃⱁⱆⰳⱏⰹ ⰶⰵ ⱁ̄ⱅⱏ ⱁ̄ⱆⱍⰵⱀⰻⰽⱏ ⱃⰵⱍⰵ ⰵ̄̄ⰿⱁⱆ · ⰳ҃ⰹ ⱂⱁⰲⰵⰾⰹ ⰿⰹ ⱂⱃⱑⰶⰴⰵ ⰻ̄ⱅⰻ ⰻ̄ ⱂⱁⰳⱃⰵⱅⰹ ⱁ̄ⱌ҃ⰰ ⰿⱁⰵ̄ⰳⱁ ·
᾽҃ⰻⱄⱏ ⰶⰵ ⰳⰾⰰ ⰵ̄ⰿⱁⱆ · Ⱂⱁ ⰿⱐⱀⱑ ⰻ̄ⰴⰹ · ⰻ̄ ⱁ̄ⱄⱅⰰⰲⰹ ⰿⱃⱏⱅⰲⱏⰻⱔ̄ ⱂⱁⰳⱃⰵⱅⰻ ⱄⰲⱁ᾽ⱔ ⰿⱃⱏⱅⰲ̄ⱐⱌⱔ ·
ⰻ̄ ⰲⱏⰾⱑⰸⱐⱎⱓ ⰵⰿⱁⱆ ⰲⱏ ⰽⱁⱃⰰⰱⱏ · ⱂⱁ ⱀⰵⰿⱏ ⰻ̄ⰴⱘ ⱁ̄ⱆⱍⰵⱀⰻⱌ҃ ⰵ̄ⰳⱁ ·· · · -
ⱂⱃⰹⱎⰵⰴⱏⱎⱁⱆ ⰻ̄ⱄ҃ⱁⱆ ⰲⱏ ⱄⱅⱃⰰⱀⱘ ⰼⰵⱃ᾽ⰼⰵⱄⰻⱀⱐⱄⰽⱘ · ⱄⱏⱃⱑⱅⱁⱄⱅⰵ ⰻ̄ ⰴⱏⰲⰰ ⰱⱑⱄⱏⱀⰰ · ⱁ̄ⱅⱏ ⰳⱃⱁⰱⰻⱎⱅⱏ ⰻ̄ⱄⱈⱁⰴⱔⱎⱅⰰ · ⰾⱓⱅⰰ ⰷⱑⰾⱁ · ῾Ⱑⰽⱁ ⱀⰵ ⰿⱁⰶⰰⰰ̄ⱎⰵ ⰿⰹⱀⱘⱅⰹ ⱀⰹⰽⱅ̄ⱁⰶⰵ ⱂⱘⱅⰵⰿⱏ ⱅⱑⰿⱐ ·
ⰻ̄ ⱄⰵ ⰲⱏⰸⱐⱂⰹⱄⱅⰵ ⰳ҃ⰾⱎⱅⰰ · Ⱍⱐⱅⱁ ⰵ̄ⱄⱅⱏ ⱀⰰⰿⰰ ⰻ̄ ⱅⰵⰱⱑ ⰻ̄ⱄ҃ⰵ ⱄ҃ⱀⰵ ⰱ҃ⰶⰹⰻ · Ⱂⱃⰹⱎⰵⰾⱏ ⰵ̄ⱄⰻ ⱄⱑⰿⱁ҃ · ⱂⱃⱑⰶⰴⰵ ⰲⱃⱑⰿⰵⱀⰵ ⰿⱘⱍⰻⱅⱏ ⱀⰰⱄⱏ ·
ⰱⱑ ⰶⰵ ⰴⰰⰾⰵⱍⰵ ⱁⱅ҃ ⱀⰵⱓ̄ ⱄⱅⰰⰴⱁ ⱄⰲⰻⱀⰹⰻ̄ ⰿⱀ̄ⱁⰳⱁ ⱂⰰⱄⱁⰿⱁ ·
ⰱⱑⱄⰻ ⰶⰵ ⰿⱁⰾⱑⰰ̄ⱈⱘ ⰻ ⰳ҃ⰾⱎⱅⰵ · ⰰ̄ⱎⱅⰵ ⰻ̄ⰸⰳⱁⱀⰻⱎⰹ ⱀⱏⰻ · Ⱂⱁⰲⰵⰾⰻ ⱀⰰⰿⱏ ⰻ̄ⱅⰹ ⰲⱏ ⱄⱅⰰⰴⱁ ⱄⰲⰻⱀⱁⰵ̄ ·
Ⰻ̄ ⱃⰵⱍⰵ ⰻ̄ⰿⱏ ⰻ̄ⰴⱑⱅⰵ · ⱁ̄ⱀⰻ ⰶⰵ ⰻ̄ⱎⰵⰴⱏⱎⰵ ⰲⱐⱀⰻⰴⱘ ⰲⱏ ⱄⰲⰻⱀⰻⱔ̄ · ῾Ⰻ ᾽ⰰⰱⰹⰵ̄ ⱁ̄ⱆⱄⱅⱃⱏⰿⰻ ⱄⱔ ⱄⱅⰰⰴⱁ ⰲⱏⱄⰵ ⱂⱁ ⰱⱃⱑⰳⱁⱆ ⰲⱏ ⰿⱁⱃⰵ · ⰻ̄ ⱁ̄ⱆⱅⱁⱂⱘ ⰲⱏ ⰲⱁⰴⰰⱈⱏ ·
῾Ⰰ ⱂⰰⱄⱘⱎⱅⰵⰻ̄ ⰱⱑⰶⰰⱎⱔ · Ⰻ̄ ⱎⰵⰴⱏⱎⰵ ⰲⱏ ⰳⱃⰰⰴⱏ · ⰲⱏⰸⰲⱑⱄⱅⰹⱎⱔ ⰲⱐⱄⱑ ⱁ̄ ⰱⱑⱄⱏⱀⱁⱆⱓ̄ ·
Ⰻ̄ ⱄⰵ ⰲⰵⱄⱏ ⰳⱃⰰⰴⱏ ⰻ̄ⰸⰹⰴⰵ ⱂⱃⱁⱅⰹⰲⱘ ⰻ҃ⱄⰲⰻ · Ⰻ̄ ⰲⰻⰴⱑⰲⱏⱎⰵ ⰿⱁⰾⰻⱎⱔ ⰻ̄ ⰴⰰ ⰱⰹ ⱂⱃⱑⱎⰵⰾⱏ ⱉ̄̄ⱅⱏ ⱂⱃⱑⰴⱑⰾⱏ ⰻⱈ ·

Ⰲⱏⰾⱑⰸⱐ ⰻ̄ⱄ҃ⱏ ⰲⱏ ⰽⱁⱃⰰⰱⱐ ⱂⱃⱑⰻ̄ⰴⰵ ⰻ̄ ⱂⱃⰹⰴⰵ ⰲⱏ ⱄⰲⱁⰻ̄ ⰳⱃⰰⰴⱏ ·
ⰻ̄ ⱄⰵ ⰽⱐ ⱀⰵⰿⱁⱆ ⱂⱃⰹⱀⱑⱄⱔ ⱁ̄ⱄⰾⰰⰱⰵⱀⱏ ⰶⰹⰾⰰⰿⰻ · ⱀⰰ ⱁ̄ⰴⱃⱑ ⰾⰵⰶⱔⱎⱅⰰ · Ⰻ̄ ⰲⰻⰴⱑⰲ ⰻ̄ⱄ҃ⱏ ⰲⱑⱃⱘ ⰻ̄ⱈⱏ · Ⱃⰵⱍⰵ ⱁ̄ⱄⰾⰰⰱⰾⰵⱀⱁⱆⰿⱁⱆ · ⰴⱃⱏⰸⰰⰻ̄ ⱍⱔⰴⱁ · Ⱉⱅ҃ⱂⱁⱆⱎⱅⰰⱙ\ⱅⱏ ⱅⰹ ⱄⱔ ⰳⱃⱑⱄⰹ ⱅⰲⱁⰻ̄ ·
·:· Ⰻ ⱄⰵ ⰵ̄ⱅⰵⱃⰹ ⱁⱅ҃ ⰽⱐⱀⰻⰶⱐⱀⰻⰽⱏ ⱃⱑⱎⱔ ⰽⱐ ⱄⰵⰱⱑ · ⱄⱐ ⰲⰾⰰⱄⰲ̄ⰻⰿⰾ҃ⱑⰵ̄ⱅⱏ ·
Ⰻ̄ ⰲⰻⰴⱑⰲⱏ ⰻ̄ⱄ҃ⱏ ⱂⱁⰿⱏⰻⱎⰾⰵⱀⰻⱑ̄ ⰻ̄ⱈⱏ ⱃⰵ̄ⱍⰵ · ⰲⱏⱄⰽⱘⱙ̄ ⰲⱏⰹ ⱂⱁⰿⱏⰻⱎⰾⱑ᾽ⰵⱅⰵ ⰸⱐⰾⱁ ⰲⱏ ⱄ҃ⱃⰴⱌⰻⰻ̄ⱈⱏ ⰲⰰⱎⰻⱈ·
Ⱍⱐⱅⱁ ⰱⱁ ⰵ̄ⱄⱅⱏ ⱁ̄ⱆⰴⱁⰱⱑⰵ̄ ⱃⰵⱎⱅⰻ · ⱁ̄ⱅⱏⱂⱁⱆⱎⱅⰰⱙ̄ⱅⱏ ⱅⰻ ⱄⱔ ⰳⱃⱑⱄⰹ · Ⰾⰹ ⱃⰵⱎⱅⰹ ⰲⱏⱄⱅⰰⱀⰻ ⰻ̄ ⱈⱁⰴⰹ ·
Ⱀⱏ ⰴⰰ ⱁ̄ⱆⰲⱑⱄⱅⰵ · ᾽ⱑⰽⱁ ⰲⰾⰰⱄⱅⱐ ⰻ̄ⰿⰰⱅⱏ ⱄ҃ⱀⱏ ⱍ҃ⰾⱍⱏ · ⱀⰰ ⰸⰵⰿⰹ ⱁ̄ⱅⱏⱂⱁⱆⱎⱅⰰⱅⰹ ⰳⱃ̄ⱑⱈⱏⰹ · ⱅⱁⰳⰴⰰ ⰳ҃ⰾⰰ ⱁ̄ⱄⰾⰰⰱⰾⰵⱀⱁⱆⰿⱁⱆ · Ⰲⱏⱄⱅⰰⱀⰻ ⰲⱏⰸⱐⰿⰹ ⰾⱁⰶⰵ ⱄⰲⱁ҃ⰵ̄ · ⰻ̄ ᾽ⰻⰴⰹ ⰲⱏ ⰴⱁⰿ ⱄⰲⱁⰻ̄ ·
ⰲⰻⰴⱑⰲⱐⱎⰵ ⰶⰵ ⱀⰰⱃⱁⰴⰹ ⱍⱓⰴⰹⱎⱔ ⱄⱔ · Ⰻ̄ ⱂⱃⱁⱄⰾⰰⰲⰹⱎⱔ ⰱ҃ⰰ · Ⰴⰰⰲⱏⱎⰰ᾽ⰰⰳⱁ ⱅⰰⰽⱘ ⰲⰾⰰⱄⱅⱐ ⱍ҃ⰾⰽⰿⱏ ··̅ -
·:· - Ⱂⱃⱑⱈⱁⰴⱔ ⰻ҃ⱄ ⰲⰹⰴⱑ ⱍ҃ⰾⰽⰰ · ⱄⱑⰴⱔⱎⱅⱏ ⱀⰰ ⰿⱏⰹⱅⱐⱀⰻⱌⰹ · ῾Ⰻⰿⰵⱀⰵⰿⱏ ⰿⰰⱚⰵⰰ̄ · Ⰻ̄ ⰳ҃ⰾⰰ ⰵⰿⱁⱆ ⱂⱁ ⰿⱐⱀⱑ ⰳⱃⱔⰴⰹ · ⰻ̄ ⰲⱏⱄⱅⰰⰲ ⱂⱁ ⱀⰵⰿⱏ ⰻ̄ⰴⰵ ·
ⰻ̄ ⰱⱏⰻⱄ҃ ⰵ̄ⰿⱁⱆ ⰲⱏⰸⰾⰵⰶⱔⱎⱅⱁⱆ ⰲⱏ ⰴⱁⰿⱁⱆ ⰻ̄ ⱄⰵ ⰿ᾽ⱀⱁⰷⰹ ⰳⱃⱑⱎⱏⱀⰹⱌⰻ ⰻ̄ ⰿⱏⰹⱅⰰⱃⰹ · ⱂⱃⰹⱎⰵⰴⱏⱎⰵ ⰲⱏⰸⰾⰵⰶⰰⰰ̄ⱈⱘ ⱄⱏ ᾽҃ⰻⱄⰿⱏ · ⰻ̄ ⱄⱏ ⱁ̆ⱆⱍⰵⱀⰻⰽⱏⰹ ⰵⰳⱁ ·
ⰻ̄ ⰲⰻⰴⱑⰲⱏⱎⰵ ⰻ̄ ⱇⰰⱃⰹⱄⰵⰻ̄ · ⰳ҃ⰾⰰⰰ̄ⱈⱘ ⱁ̄ⱆⱍⰵⱀⰻⰽⱁⰿⱏ ⰵ̄ⰳⱁ · Ⱂⱁ ⱍⱐⱅⱁ ⱄⱏ ⰿⱏⰻⱅⰰⱃⰻ ⰻ̄ ⰳⱃⱑⱎⱐⱀⰻⰽⱏⰹ ⱑ̄ⱄⱅⱏ ᾽ⱁ̄ⱆⱍⰹⱅⰵⰾⱐ ⰲⰰⱎⱐ ·
Ⰻ̄ⱄ҃ⱏ ⰶⰵ ⱄⰾⱏ҃҃̅ⰻⱎⰰⰲⱏ ⱃⰵⱍⰵ ⰻ̄ⰿⱏ · ⱀⰵ ⱅⱃⱑⰱⱁⱆ᾽ⱙⱅⱏ ⱄⱏⰴⱃⰰⰲⰹⰻ̄ ⰲⱃⰰⱍⰰ ⱀⱏ ⰱⱁⰾⱔⱎⱅⰻⰹ̄ ·
Ⱎⰵⰴⱏⱎⰵ ⱁⱆⰱⱁ · ⱀⰰⱁ̄ⱆⱍⰹⱅⰵ ⱄⱔ ⱍⱐⱅⱁ ⰵ̄ⱄⱅⱏ · ⰿⰹⰾⱁⱄⱅⱏⰻⱀⰹ ⱈⱁⱎⱅⱘ ⰰ̄ ⱀⰵ ⰶⱃⱏⱅⰲⱑ · ⱀⰵ ⱂⱃⰹⰴⱏ ⱂⱃⰰⰲⰵⰴⱏⱀⰻⰽⱏ ⱂⱃⰹⰸⱐⰲⰰⱅⱏ · Ⱀⱏ ⰳⱃⱑⱎⱐⱀⰻⰽⱏⰹ ⱀⰰ ⱂⱁⰽⰰ᾽ⰰⱀⰻⰵ̄ ·· -
ⰽⱐⱀⱔⰷⱐ ⰵⱅⰵⱃⱏ ⰲⱐⱎⰵⰴⱏ ⰽⱐ ⰻ̄ⱄ҃ⱁⱆ · ⰽⰾⰰⱀⱑⰰ̄ⱎⰵ ⱄⱔ ⰻ̄ⱄ҃ⰲⰻ ⰳ҃ⰾⱔ · Ⱑ̄ⰽⱁ ⰴⱐⱎⱅⰻ ⰿⱁⱑ̄ ⱁ̄ⱆⰿⱃⱑⱅⱏ · Ⱀⱏ ⱂⱃⰹⱎⰵⰴⱏ ⰲⱏⰸⰾⱁⰶⰹ ⱃⱘⰽⱘ ⱅⰲⱁⱙ̄ ⰻ̄ ⱁ̄ⰶⰹⰲⰵⱅⱏ ·
Ⰻ̄ ⰲⱏⱄⱅⰰⰲⱏ ⰻ̄ⱄ҃ⱏ ⱂⱁ ⱀⰵⰿⱏ ⰻ̄ⰴⱑⰰ̄ⱎⰵ ⰻ̄ ⱁ̄ⱆⱍⰵⱀⰻⱌⰹ ⰵ̄ⰳⱁ ·
Ⰻ̄ ⱄⰵ · ⰶⰵⱀⰰ ⰽⱃⱏⰲⱁⱅⱁⱍⰻⰲⰰ · ⰱ҃҃ ⰺ̄̄ ⰾⱑⱅⱑ ⰻ̄ⰿⱘⱎⱅⰻ · ⰻ̄ ⱂⱃⰹⱄⱅⱘⱂⰾⱏⱎⰹ ⱄⱏ ⰸⰰⰴⰹ · ⱂⱃⰹⰽⱁⱄⱀ̄ⱘ ⱄⱔ ⰲⱏⱄⰽⱃⰻ̄ⰾⰹⰻ̄ ⱃⰻⰸⱏⰹ ⰵ̄ⰳⱁ ·
ⰳ҃ⰾⰰⰰⱎⰵ ⰱⱁ ⰲⱏ ⱄⰵⰱⱑ · Ⰰ̄ⱎⱅⰵ ·:· ⱅⱏⰽⰿ̄ⱁ · ⱂⱃⰻⰽⱁⱄⱀⱘ ⱄⱔ ⱃⰹⰸⱑ ⰵ̄ⰳⱁ ⱄ҃ⱂⱄⰵⱀⰰ ⰱⱘⰴⱘ ·
·:· Ⰻ̄ⱄ҃ⱏ ⰶⰵ ⱁⰱⱃⰰⱎⱅⱐ ⱄⱔ · ⰻ̄ ⰲⰻⰴⱑⰲ ⱙ̆ ⱃⰵⱍⰵ · Ⰴⱃⱏⰸⰰⰻ̄ ⰴⱐⱎⱅⰹ ⰲⱑⱃⰰ ⱅⰲⱁ҃ⱑ̄ ⱄ҃ⱂⱄⰵ ⱅⱔ · ⰻ̄ ⱄ҃ⱂⱄⰵ҃ⱀⰰ ⰱⱏⰹⱄ҃ · ⰶⰵⱀⰰ ⱉⱅ҃ ⱍⱑⱄⰰ ⱅⱁⰳⱁ ·
ⰻ̄ ⱂⱃⰻⱎⰵⰴⱏ ⰻ̄ⱄ҃ⱏ ⰲⱏ ⰴⱁⰿⱏ ⰽⱐⱀⱔⰶⱐ · Ⰻ̄ ⰲⰹⰴⱑⰲⱏ ⱄⱁⱂⱐⱌⱔ ⰻ̄ ⱀⰰⱃⱁⰴⱏ ⰿⰾ҃ⱏⰲⱔⱎⱅⱏ ·
Ⰻ̄ ⰳ҃ⰾⰰ ⰻ̄ⰿⱏ ⱁ̄ⱅⰹⰴⱑⱅⰵ · ⱀⰵ ⱁ̄ⱆⰿⱃ̄ⱑⱅⱏ ⰱⱁ ⰴⱑⰲⰹⱌⰰ ⱀⱏ ⱄⱐⱂⰹⱅⱏ · ῾Ⰻ ⱃⱘⰳⰰⰰ̄ⱈⱘ ⱄⱔ ⰵ̄ⰿⱁⱆ ·
Ⰵ̄ⰳⰴⰰ ⰶⰵ ⰻ̄ⰸⰳⱐⱀⰰⱀⱏ ⰱⱏⰻⱄ҃ ⱀⰰⱃⱁⰴⱏ · Ⰲⱏⱎⰵⰴⱏ ⱔ̄ⱅⱏ ⱙ̄ ⰸⰰ ⱃⱘⰽⱘ · Ⰻ̄ ⰲⱏⱄⱅⰰ ⰴⱑⰲⰹⱌⰰ ·
Ⰻ̄ ⰻ̄ⰸⰻⰴⰵ ⰲⱑⱄⱅⱐ ⱄⰹ᾽ⰹ · ⱂⱁ ⰲⱐⱄⰵⰻ̄ ⰸⰵⰿⰹ ⱅⱁⰻ̄ ·· · -
·:· Ⱂⱃⱑⱈⱁⰴⱔⱎⱅⱁⱆ ⰻ̄ⱄ҃ⱁⱆ · Ⱂⱁ ⱀⰵⰿⱏ ⰻ̄ⰴⱁⱄⱅⰵ ⰴⱏⰲⰰ ⱄⰾⱑⱂⱐⱌⰰ ⰸⱁⰲⱘⱎⱅⰰ ⰻ̄ ⰳ҃ⰾⱎⱅⰰ · Ⱂⱁⰿⰹⰾⱁ᾽ⰻ ⱀⱏⰹ ᾽҃ⰻⱄⰵ҃ ⱄ҃ⱀⱁⱆ ⰴ҃ⰴⰲⱏ ·
Ⱂⱃⰻⱎⰵⰴⱏⱎⱓ ⰶⰵ ⰵ̄ⰿⱁⱆ ⰲⱏ ⰴⱁⰿⱏ · Ⱂⱃⰹⱄⱅⱘⱂⰻⱄⱅⰵ ⰽⱐ ⱀⰵⰿⱁⱆ ⱄⰾⱑⱂⱐⱌⰰ · ⰻ̄ ⰳ҃ⰾⰰ ⰻ̄ⰿⰰ ⰻ̄ⱄ҃ⱏ · Ⰲⱑⱃⱁⱆⰵ̄ⱅⰰ ⰾⰹ ⱑ̄ⰽⱁ ⰿⱁⰳⱘ ⱄⰵ ⱄⱏⱅⰲⱁⱃⰻⱅⰹ · Ⰳ҃ⰾⰰⱄⱅⰰ ⰵ̄ⰿⱁⱆ Ⰵ̄ⰻ̄ ⰳ҃ⰻ·
Ⱅⱁⰳⰴⰰ ⰽⱁⱄⱀⱘ ⱑ̄ ⰲⱏ ⱁ̄ⱍⰻ ⰵ̄ⱓ̄ ⰳ҃ⰾⱔ · Ⱂⱁ ⰲⱑⱃⱑ ⰲⰰⱓ̄ ⰱⱘⰴⰹ ⰲ?ⰿⰰ ·
ⰻ̄ ⱁⱅⰲⱃⱑⱄⱅⰵ ⱄⱔ ⱁⱍⰹ ᾽ⰻⰿⰰ · Ⰻ̄ ⰸⰰⱂⱃⱑⱅⰻ ⰻ̄ⰿⰰ ⰻ̄ⱄ҃ⱏ ⰳ҃ⰾⱔ · ⰱⰾⱓⰴⱑⱅⰰ · ⰴⰰ ⱀⰻⰽⱅⱁⰶⰵ ⱀⰵ ⱁ̄ⱆⰲⱑⱄⱅⱏ ·
ⱁ̄ⱀⰰ ⰶⰵ ⰻ̄ⱎⰵⰴⱏⱎⰰ ⱂⱃⱁⱄⰾⰰⰲⰹⱄⱅⰵ ⰻ̄ · ⱂⱁ ⰲⱐⱄⰵⰻ̄ ⰸⰵⰿⰻ
ⱅⱁⰻ̄ · Ⱅⱑⰿⰰ ⰶⰵ ⰻ̄ⱄⱈⱁⰴⱔⱎⱅⰵⰿⰰ · ⱄⰵ ⱂⱃⰹⰲⱑⱄⱔ ⱍ҃ⰾⰽⰰ ⱀⱑⰿⰰ ⰻ̄ ⰱⱑⱄⱐⱀⰰ ·
Ⰻ̄ ⰻ̄ⰸⰳⱐⱀⰰⱀⱁⱆ ⰱⱑⱄⱁⱆ · ⱂ҃ⱃⱁⰳⰾⰰ ⱀⱑⰿⱏⰹⰻ̄ · ῾Ⰻ ⰴⰻⰲⰹⱎⱔ ⱄⱔ ⱀⰰⱃⱁⰴⰻ ⰳ҃ⰾⱎⱅⰵ · Ⱀⰻⰽⱁⰾⰹⰶⰵ ⱅⰰⰽⱁ ⱑⰲⰻ ⱄⱔ ⰲⱏ ᾽҃ⰻⰾⰹ ·
῾Ⰻ ⱇⰰⱃⰻⱄⰵⰻ̄ ⰳ҃ⰾⰰⰰ̄ⱈⱘ · ᾽ⱁ ⰽⱐⱀⱔⰷⰹ ⰱⱑⱄⱁⰲⱏⱄⱅⱑ ᾽ⰻⰸⰳⱁⱀⰻⱅⱏ ⰱⱑⱄⱏⰹ ·
῾Ⰻ ⱂⱃⱁⱈⱁⰶⰴⰰⰰ̄ⱎⰵ ⰻ̄ⱄ҃ⱏ ⰳⱃⰰⰴⱏⰹ ⰲⱏⱄⱔ ⰻ̄ ⰲⱏⱄⰹ · ⱁ̄ⱆⱍⱔ ⱀⰰ ⱄⱐⱀⱐⰿⰻⱎⱅⰻⰻ̄ⰻ̄ⱈⱏ ᾽ⰻⱈⱏ · Ⰻ̄ ⱂⱃ̄ⱁⱂⱁⰲⱑⰴⰰⱔ̄ ⰵ̄ⰲ҃ⰼⰾⰻⰵ̄ ⱌ҃ⱃⱄⱅⰲⰹⱑ̄ · ᾽ⰻ ⱌⱑⰾⱔ ⰲⱏⱄⱑⰽⱐ ⱀⰵⰴⱘⰳⱏ · Ⰻ̄ ⰲⱄ̄ⱑⰽⱘ ⱔ̄ⰷⱘ ⰲⱏ ⰾⱓⰴⰵⱈⱏ ·· · · -

Ⱂⱃⰹⰸⱏⰲⰰⰲⱏ ⰻ̄ⱄ҃ⱏ ⱁ̄ⰱⰰ ⱀⰰ ⰴⰵⱄⱔⱅⰵ ⱁ̄ⱆⱍⰵⱀⰹⰽⰰ ⱄⰲⱁⱑ̄ Ⰴⰰⱄⱅⱏ ⰻ̄ⰿⱏ ⰲⰾⰰⱄⱅⱐ ⱀⰰ ⰴ҃ⱄⱑⱈⱏ ⱀⰵⱍ᾽ⰹⱄⱅⱏⰹⰻ̄ⱈⱏ ⰴⰰ ⰻ̄ⰸⰳⱁⱀⱔⱅⱏ ⱔ̄ · ⰻ̄ ⰻ̄ⱌⱑⰾⱔⱅⱏ ⰲⱏⱄⱑⰽⱐ ⱀⰵⰴⱘⰳⱐ · ⰻ̄ ⰲⱏⱄⱑⰽⱘ ⱔⰷⱘ ·:· ⰲⱏ ⰾⱓⰴⰵⱈⱏ ·
Ⱄⰹⱑ̄ ⱁ̄ⰱⰰ ⱀⰰ ⰴⰵⱄⱔⱅⰵ ⱂⱁⱄⱐⰾⰰ ⰻ̄ⱄ҃ⱏ · ⰸⰰⱂⱁⰲⱑⰴⰰⰲⱏ ⰻ̄ⰿⱏ ⰳ҃ⰾⱔ · Ⱀⰰ ⱂⱘⱅⱐ ⱔ̄ⰸ҃ⰽⱏ ⱀⰵ ⰻ̄ⰴⱑⱅⰵ · ⰻ̄ ⰲⱏ ⰳⱃⰰⰴⱏ ⱄⰰⰿⰰⱃⱑⱀⱏ ⱀⰵ ⰲⱏⱀⰻⰴⱑⱅⰵ ·
Ⰻ̆ⰴⱑⱅⰵ ⰶⰵ ⱂⰰⱍⰵ ⰽⱐ ⱁ̄ⰲ᾽ⱌⰰⰿⱏ ⱂⱁⰳⱏⰻⰱⱏⱎⰹⰻ̄ⰿⱏ ⰴⱁⰿⱁⱆ ⰻ̄ⰸ҃ⰾⰲⰰ ·
Ⱈⱁⰴⱔⱎⱅⰵ ⰶⰵ ⱂⱃⱁⱂⱁⰲⱑⰴⰰⰻ̄ⱅⰵ ⰳ҃ⰾⱎⱅⰵ · Ⱑ̄ⰽⱁ ⱂⱃⰹⰱⰾⰹⰶⰹ ⱄⱔ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ ·
ⰱⱁⰾⱔⱎⱅⱔⱔ̄ ⱌⱑⰾⰻⱅⰵ · ⰿⱃⱏⱅⰲⱏⰹⱔ̄ ⰲⱏⱄ̄ⰽⱃⱑⱎⰰⰻ̄ⱅⰵ · Ⱂⱃⱁⰽⰰⰶⰵⱀⱏⰹⱔ̄ ⱁ̄ⱍⰹⱎⱅⰰⰻ̄ⱅⰵ · Ⰱⱑⱄⱏⰹ ⰻ̄ⰸⰳⱁⱀⰹⱅⰵ · Ⱅⱁⱆⱀⰵ ⱂⱃⰹⱔ̄ⱄⱅⰵ Ⱅⱁⱆⱀⰵ ⰶⰵ ⰴⰰⰴⰹⱅⰵ ·· · -
Ⱄⰵ ⰰ̄ⰸⱏ ⱄⱐⰾⱙ ⰲⱏⰻ ⱑ̄ⰽⱁ ⱁ̄ⰲⱌ̄ⱔ ⱂⱁ ⱄⱃⱑⰴⱑ ⰲⰾⱏⰽⱏ · ⰱⱘⰴⱑⱅⰵ ⰶⰵ ⰿⱘⰴⱃⰹ ⱑ̄ⰽⱁ ⰸ᾽ⰿⰻⱔ̆ · ⰻ̄ ⱌⱑⰾⰹ ⱑ̄ⰽⱁ ⰳⱁⰾⱘⰱⰹⰵ̄ ·
Ⰲⱏⱀⰵⰿⰾ҃ⱑⱅⰵ ⰶⰵ ⱁ̄ⱅⱏ ⱍ҃ⰽⱏ · ⱂⱃⱑⰴⰰⰴⱔⱅⱏ ⰱⱁ ⰲⱏⰻ ⱀⰰ ⱄⱐⱀ᾽ⰿⱏⰻ · ⰻ̄ ⱀⰰ ⱄⱏⱀⱐⰿⰻⱎⱅⰻⰻ̄ⱈⱏ ⰲⰰⱎⰻⱈⱏ ⱁ̄ⱆⱅⰵⱂⱘⱅⱏ ⰲⱏⰻ ·
ⰻ̄ ⱂⱃⱑⰴⱏ ⰲ҃ⰾⰴⰽⱏⰻ ⰻ̄ ⱌ҃ⱃⱔ · ⰲⰵⰴⱁⰿⰻ ⰱⱘⰴⰵⱅⰵ ⰿⰵⱀⰵ ⱃⰰⰴⰻ · ⰲⱏ ⱄⱏⰲⱑⰴⱑⱀⰻⰵ̄ ⰻ̄ⰿⱏ ⰻ̄ ⱔ̄ⰸ҃ⰽⱁⰿⱏ ·
·:· ⱑⰽⱁⰶⰵ ⰲⰵⰴⱁⰿⰻ ⰱⱘⰴⰵⱅⰵ · Ⱀⰵ ⱂⱐⱌⱑⱅⰵ ⱄⱔ ⰽⰰ̄ⰽ̄ⱁ · ⰾⰻ ⱍⱐⱅⱁ ⰻ̄ⰿⰰⱅⰵ ⰳ҃ⰾⰰⱅⰹ · ⰴⰰⱄⱅⱏ ⰱⱁ ⱄⱔ ⰲⰰⰿⱏ ⰲⱏ ⱅⱐ ⱍⰰⱄⱏ · ⱍⱅ̄ⱁ ⰳ҃ⰾⰵⱅⰵ ·
Ⱀⰵ ⰲⱏⰻ ⰱⱁ ⰵ̄ⱄⱅⰵ ⰳ҃ⰾⱎⱅⰵ · ⱀⱏ ⰴ҃ⱈⱏ ⱁ̄ⱌ҃ⰰ ⰿⱁⰵ̄ⰳⱁ ⰳ҃ⰾⱔⰻ̄ ⰲⱏ ⰲⰰⱄⱏ ·
Ⱂⱃⱑⰴⰰⱄⱅⱏ ⰶⰵ · ⰱⱃⰰⱅⱏ ⰱⱃⰰⱅⰰ ⱀⰰ ⱄⱐⰿⱃⱏⱅⱐ · ⰻ̄ ⱁ̄ⱌ҃ⱐ ⱍⱔⰴⱁ · ⰻ̄ ⰲⱏⱄⱅⰰⱀⱘⱅⱏ ⱍⱔⰴⰰ ⱀⰰ ⱃⱁⰴⰹⱅⰵⰾⱔ · ⰻ̄ ⱁⱆⰱⰻⱙ̄ⱅⱏ ⱔ̄ ·
Ⰻ̄ ⰱⱘⰴⰵⱅⰵ ⱀⰵⱀⰰⰲⰻⰴⰹⰿⰻ ⰲⱄ̄ⱑⰿⰻ ⰻ̄ⰿⰵⱀⰵ ⰿⱁⰵ̄ⰳⱁ ⱃⰰⰴⰻ · ⱂⱃⱑⱅⱃⱏⱂⱑⰲⱏⰻ ⰶⰵ ⰴⱁ ⰽⱁⱀⱌ̄ⰰ ⱄ҃ⱂⱄⰵⱀⱏ ⰱⱘⰴⰵⱅⱏ ·· · -
ⱀⱑⱄⱅⱏ ⱁ̄ⱆⱍⰵⱀⰻⰽⱏ ⱀⰰⰴⱏ ⱁⱆⱍⰹⱅⰵⰾⰵⰿⱏ · ⱀⰹ ⱃⰰⰱⱏ ⱀⰰⰴⱏ ⰳ҃ⰴⱀⱁⰿⱏ ⱄⰲⱁⰻ̄ⰿⱏ ·
Ⰴⱁⰲⱐⰾⰵⱅ ⱁ̄ⱆⱍⰵⱀⰹⰽⱁⱆ ⰴⰰ ⰱⱘⰴⰵⱅⱏ ⱑ̄ⰽⱁ ⱁ̄ⱆⱍⰹⱅⰵⰾⱐ ⰵ̄ⰳⱁ· ·:· ⰻ̄ ⱃⰰ̄ⰱⱁⱆ · ⱑ̄ⰽⱁⰶⰵ ⰳ҃ⱀⱏ ⰵ̄ⰳⱁ · Ⰰ̄ⱎⱅⰵ ⰱⱁ ⰳ҃ⰴⱀⰰ ⰴⱁⰿⱁⱆ · ⰲⰵⰾⱐⰸⱑⰲⱁ ⱀⰰⱃⰵⰽⱁⱎⱔ · ⰽⱁⰾⱐⰿⰹ ⱂⰰⱍⰵ ⰴⱁⰿⰰⱎⱐⱀⱔⱔ̄ ⰵ̄ⰳⱁ ·
ⱀⰵ ⱁⱆⰱⱁⰻ̄ⱅⰵ ⱄⱔ ⱁ̄ⱆⰱⱁ ⰻ̄ⱈⱏ · ⱀⰹⱍⱅⱁⰶⰵ ⰱⱁ ⰵⱄⱅⱏ ⱂⱁⰽⱃⱏⰲⰵⱀⱁ · ⰵ̄ⰶⰵ ⱀⰵ ⱁ̄ⱅⱏⰽⱃⱏⰲⰵⱀⱁ ⰱⱘⰴⰵⱅⱏ · ⱀⰻ ⱅⰰⰻ̄ⱀⱁ ⰵ̄ⰶⰵ ⱀⰵ ⱁ̄ⱆⰲⱑⰴⱑⱀⱁ ⰱⱘ ·
Ⰵ̄ⰶⰵ ⰳ҃ⰾⱙ ⰲⰰⰿⱏ ⰲⱏ ⱅⱐⰿⱑ · ⱃⱏⱌⱑⱅⰵ ⰲⱏ ⱄⰲⱑⱅⱑ · Ⰻ̄ ⰵ̄ⰶⰵ ⰲⱏ ⱁ̄ⱆⱈⱁ ⱄⰾⱏⰹⱎⰰⱄⱅⰵ · ⱂⱃⱁⱂⱁⰲⱑⰴⰹⱅⰵ ⱀⰰ ⰽⱃⱁⰲⱑⱈⱏ ·
Ⰻ̄ ⱀⰵ ⱁⱆⰱⱁⰻ̄ⱅⰵ ⱄⱔ ⱁ̄ⱅⱏ ⰱⰻⰲⰰⱙ̄ⱎⱅⰹⰻ̄ⱈⱏ ⱅⱑⰾⱁ · Ⰰ̄ ⰴ҃ⱎⱔ ⱀⰵ ⰿⱁⰳⱘⱎⱅⰹⰻ̄ⱈⱏ ⱁ̄ⱆⰱⰻⱅⰹ · ⱁ̄ⱆⰱⱁⰻ̄ⱅⰵ ⱄⱔ ⱂ̄ⰰⱍⰵ ⰿⱁⰳⱘⱎⱅⰰⰰ̄ⰳⱁ ⰴ҃ⱎⱘ ⰻ̄ ⱅⱑⰾⱁ · ⱂⱁⰳⱁⱆⰱⰻⱅⰹ ⰲⱏ ⰼⰵⱁ̄ⱀⱑ ·
Ⱀⰵ ⰴⱐⰲⱑ ⰾⰹ ⱂⱅ̄ⰹⱌ̄ⰻ · ·· ·:· ⱀⰰ ⰰ̄ⱄⱆⱃⰹⰻ̄ ⰲⱑⱀⰹⰿⱑ ⰵ̄ⱄⱅⰵ · ⰻ̄ ⱀⰻ ⰵ̄ⰴⰻⱀⰰ ·:· ⱂⰰⰴⰵⱅⱏ ⱀⰰ ⰸⰵⰿⰻ ⰱⰵⰸⱐ ⱁ̄ⱌ҃ⰰ ⰲⰰⱎⰵⰳⱁ ·
Ⰲⰰⱎⰻ ⰶⰵ ⰻ̄ ⰲⰾⰰⱄⰹ ⰳⰾⰰⰲⱏⰹ ⰻ̄ⱍⱐⱅⰵⱀⰹ ⱄⱘⱅⱏ ·
Ⱀⰵ ⱁ̄ⱆⰱⱁⰻ̄ⱅⰵ ⱄⱔ ⱁ̄ⱆⰱⱁ ⰿⱀ̄ⱁⰷⱑⱈⱐ ⱂⱅ̄ⰹⱌⱐ · ⱄⱁⱆⰾⱑⰻ̄ⱎⰻ ⰵ̄ⱄⱅⰵ ⰲⱏⰹ ·
Ⰲⱐⱄⱑⰽⱐ ⱁ̄ⱆⰱⱁ ⰺ̄ⰶⰵ ⰻ̄ⱄⱂ̄ⱁⰲⱑⱄⱅⱏ ⰿⱔ ⱂⱃⱑⰴⱏ ⱍ҃ⰾⰽⱏⰻ · ⰻ̄ⱄⱂⱁⰲⱑⰿⱏ ⰻ̄ ⰻ̄ ⰰ̄ⰸⱏ · ⱂⱃⱑⰴⱏ ᾽҃ⱁⱌⰿⱏ ⰿⱁⰻ̄ⰿⱏ · ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·· · -
Ⰰ̄ ⰺ̄ⰶⰵ ⱁ̄ⱅⱏⰲⱃ̄ⱏⰶⰵⱅⱏ ⱄⱔ ⰿⰵⱀⰵ ⱂⱃⱑⰴⱏ ⱍ҃ⰾⰽⱏⰻ · ⱁ̄ⱅⱏⰲⱃⱏⰳⱘ ⱄⱔ ⰵ̄ⰳⱁ ⰻ̄ ⰰ̄ⰸⱐ ⱂⱃⱑⰴⱏ ⱁ̄ⱌ҃ⰿⱏ ⰿⱁⰻ̄ⰿⱏ ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⱈⱏ ··
᾽ⰺⰶⰵ ⰾⱓⰱⰻⱅⱏ ⱁ̄ⱌ҃ⰰ ⰾⰹ ⰿ҃ⱅⱃⱐ ⱂⰰⱍⰵ ⰿⰵⱀⰵ · ⱀⱑⱄⱅⱏ ⰿⰵⱀⰵ ⰴⱁⱄⱅⱁⰻ̄ⱀⱏ ·
ⰻ\ ⰺ̄ⰶⰵ ⱀⰵ ⱂⱃⰹⰻ̄ⰿⰵⱅⱏ ⰽ҃ⱃⱄⱅⰰ ⱄⰲⱁⰵ̄ⰳⱁ ⰻ̄ ⰲⱏ ⱄⰾⱑⰴⱐ ⰿⰵⱀⰵ ⰳⱃⱔⰴⰵⱅⱏ · ⱀⱑⱄⱅⱏ ⰿⰵⱀⰵ ⰴⱁⱄⱅⱁⰻ̄ⱀⱏ ·
ⱁ̄ⰱⱃⱑⱅⱏⰹ ⰴ҃ⱎⱘ ⱄⰲⱁⱙ̄ ⱂⱁⰳⱁⱆⰱⰹⱅⱏ ᾽ⱙ · Ⰰ̄ ⰺ̄ⰶⰵ ⱂⱁⰳⱁⱆⰱⰹⱅⱏ ⰴ҃ⱎⱘ ⱄⰲⱁⱙ̄ ⰿⰵⱀⰵ ⱃⰰⰴⰹ · ⱁ̄ⰱⱃⱔⱎⱅⰵⱅⱏ ⱙ̄ ·
ⰺⰶ҃ⰵ ⰲⱏⰻ ⱂⱃⰻⰵ̄ⰿⰾ҃ⰵⱅⱏ · ⰿⱔ ⱂⱃⰻⰵ̄ⰿⰾ҃ⰵⱅ · ⰰ̄ ⰺⰶ҃ⰵ ⰿⱔ ⱂⱃⰻⰵ̄ⰿ̄ⰾ҃ⰵⱅ {· ⱂⱃⰻⰵ̄ⰿⰾ҃ⰵⱅ} · ⱂⱁⱄⰾⰰⰲⱎⰰⰳⱁ ⰿⱔ ·
Ⱂⱃⰹⰵ̄ⰿⰾ҃ⱔⰻ̄ ⱂⱃⱃ҃ⰽⰰ ⰲⱏ ⰻ̄ⰿⱔ ⱂ҃ⱃⱃⱍⰵ · ⰿⱏⰸⰴⱘ ⱂ҃ⱃⱃⱍⱙ ⱂⱃⰻⰻ̄ⰿⰵⱅⱏ · Ⰻ̄ ⱂⱃⰹⰵⰿⰾ҃ⱔⰻ̄ ⱂⱃⰰⰲⰵⰴⱏⱀⰻⰽⰰ ⰲⱏ ⰻ̄ⰿⱔ ⱂⱃⰰⰲⰵⰴⱏⱀⰹⱍⰵ · ⰿⱐⰸⰴⱘ ⱂⱃⰰⰲⰵⰴⱏⱀⰻⱍⱘ ⱂⱃⰹⰻ̄ⰿⰵⱅⱏ ·
Ⰻ̄ ⰺ̄ⰶⰵ ⰽⱁⰾⰹⰶⰴⱁ ⱀⰰⱂⱁⰻ̄ⱅⱏ · ⰵ̄ⰴⰹⱀⱁⰳⱁ ⱁⱅ҃ ⰿⰰⰾⱏⰻ̄ⱈⱏ ⱄⰻⱈ҃ · ⱍⰰⱎⱘ ⱄⱅⱁⱆⰴⰵⱀⱏⰻ҃ ⰲⱁⰴⱏⰹ ⱅⱏⰽ᾽ⰿⱁ · ⰲⱏ ⰻ̄ⰿⱔ ⱁ̄ⱆⱍⰵⱀⰻⰽⰰ · ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · ⱀⰵ ⱂⱁⰳⱁⱆⰱⰹⱅⱏ ⰿⱐⰸⰴⱏⰹ ⱄⰲⱁⰵ̄ⱔ̄ ·

῾Ⰻ ⰱⱏⰹⱄ҃ ᾽ⰵⰳⰴⰰ ⱄⱏⰲⱃⱏⱎⰹ ⰻ̄ⱄ҃ⱏ ⰸⰰⱂⱁⰲⱑⰴⰰⱔ ⱁⰱⱑⰿⰰ ⱀⰰ ⰺ҃҃ⱅⰵ ⱁⱆⱍⰵⱀⰻⰽⱁⰿⰰ · ⱂⱃⱑⰻ̄ⰴⰵ ⱁⱅ҃ ⱅⱘⰴⱁⱆ ⱁ̆ⱆⱍⰻⱅⱏ · ⰻ̄ ⱂⱃⱁⱂⱁⰲⱑⰴⰰⱅⱏ ⰲⱏ ⰳⱃⰰⰴⱑⱈⱏ ⰻ̄ⱈ ·· -
ⱄⰾⱏⰻⱎⰰⰲⱏ ⰻ̄ⱁ̄ⰰⱀⱏ ⰲⱏ ⱘⰸⰻⰾⰹⱎⱅⰻ ⰴⱑⰾⰰ ⱈ҃ⰲⰰ · ⱂⱁⱄⱏⰾⰰⰲⱏ ⱁ̄ⱆⱍⰵⱀⰻⰽⱏⰻ ⱄⰲⱁⰻ̄ⰿⰻ ·
Ⱃⰵⱍⰵ ⰵ̄ⰿⱁⱆ · ⱅⱏⰹ ⰾⰻ ⰵ̄ⱄⰻ ⰳⱃⱔⰴⱏⰻ · ⰻ̄ⰾⰹ ⰻ̄ⱀⱁⰳⱁ ⱍⰰⰵ̄ⰿⱏ ·
῾Ⱉ̄ⱅⱏⰲⱑⱎⱅⰰⰲⱏ ⰻ̄ⱄ҃ⱏ · ⱃⰵⱍⰵ ⰻ̄ⰿⱏ · Ⱎⰵⰴⱏⱎⰵ ⰲⱏⰸⰲⱑⱄⱅⰻⱅⰵ ⰻ̄ⱁ̄ⰰ̄ⱀⱁⱆ · ⱑ̄ⰶⰵ ⱄⰾⱏⰻⱎⰻⱅⰵ ⰻ̄ ⰲⰹⰴⰹⱅⰵ ·
Ⱄⰾⱑⱂⰹⰻ̄ ⱂⱃⱁⰸⰻⱃⰰⱙ̄ · ⱈⱃⱁⰿⰻⰹ̄ ⱈⱁⰴⱔⱅⱏ · ⰳⰾⱁⱆⱄⰻ ⱄⰾⱏⰻⱎⱔⱅⱏ · ⱂⱃⱁⰽⰰⰶⰵⱀⰻ ⱁ̄ⱍⰻⱎⱅⰰⱙ̄ⱅⱏ ⱄⱔ · ⰿⱃⱏⱅⰲⰻⰹ̄ ⰲⱏⱄⱅⰰⱙ̄ⱅⱏ · ⰻ̄ ⱀⰻⱎⱅⰻⰹ̄ ⰱⰾⰰⰳⱁⰲⱑⱄⱅⱐⱄⱅⰲⱁⱆⱙ̄ⱅⱏ ·
Ⰻ̄ ⰱⰾⰰⰶⰵⱀⱏ ⰵ̄ⱄⱅⱏ ⰺ̄ⰶⰵ ⱀⰵ ⱄⱏⰱⰾⰰⰸⱀⰻⱅⱏ ⱄⱔ ⱁ̄ ⰿⱐⱀⱑ ·
Ⱅⱑⰿⱐ ⰶⰵ ⰻ̄ⱄⱈⱁⰴⱔⱎⱅⰵⰿⱏ · Ⱀⰰⱍⱔⱅⱏ ⰻ̄ⱄ҃ⱏ ⰳ҃ⰾⰰⱅⰻ ⱁ̄ ⰻ̄ⱁ̄ⰰ̄ⱀⱑ ⱀⰰⱃⱁⰴⱁⰿ · ⱍⰵⱄⱁ ⰻ̄ⰸⰻⰴⱁⱄⱅⰵ ⰲⱏ ⱂⱁⱆⱄⱅⱏⰻⱀⱙ ⰲⰻⰴⱑⱅⱏ · ⱅⱃⱐⱄⱅⰻ ⰾⰻ ⰲⱑⱅⱃⱁⰿⱏ ⰽⱁⰾⱑⰱ[ⰾ]?ⰿⱏⰻ ·
Ⱀⱏ ⱍⰵⱄⱁ ⰻ̄ⰸⰻⰴⱁⱄⱅⰵ ⰲⰻⰴⱑⱅⱏ · ⱍ҃ⰾⰽⰰ ⰾⰻ ⰲⱏ ⰿⱔⰽⱐⰽⱏⰻ ⱃⰻⰸⱐⰹ ⱁ̄ⰱⰾⱏⱍⰵⱀⰰ · ⱄⰵ ⰺ̄ⰶⰵ ⰿⱔⰽⱐⰽⰰⱑ ⱀⱁⱄⱔⱅⱏ · ⰲⱏ ⰴⱁⰿⱁⱈⱏ ⱌ҃ⱃⰻⰻ̄ⱈⱏ ⱄⱘⱅⱏ ·
Ⱀⱏ ⱍⰵⱄⱁ ⰻ̄ⰸⰻⰴⱁⱄⱅⰵ ⰲⰻⰴⱑⱅⱏ · ⱂ҃ⱃⱃⰽⰰ ⰾⰹ · Ⰵ᾽ⰻ ⰳ҃ⰾⱙ ⰲⰰⰿⱏ · ⰻ̄ ⰾⰻⱎⰵ ⱂ҃ⱃⱃⰽⰰ ·
Ⱄⱐ ⰱⱁ \̄ⰵⱄⱅⱐ · ⱁ̄ ⱀⰵⰿⱐⰶⰵ ⰵ̄ⱄⱅⱏ ⱂⰹⱄⰰⱀⱁ · Ⱄⰵ ⰰ̄ⰸⱐ ⱂⱁⱄⱐⰾⱙ ⰰ̄ⱀ҃ⰼⰾⱏ ⰿⱁⰻ̄ ⱂⱃⱑⰴⱐ ⰾⰹⱌⰵⰿⱐ ⱅⰲⱁⰻ̄ⰿⱏ · ⰻ̄ ⱁ̄ⱆⰳⱁⱅⱁⰲⰻⱅⱏ ⱂⱘⱅⱐ ⱅⰲⱁⰻ̄ · ⱂⱃⱑⰴⱏ ⱅⱁⰱⱁⱙ̄ ·
Ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · ⱀⰵ ⰲⱏⱄⱅⰰⱀⰵⱅⱏ ⰲⱏ ⱃⱁⰶⰴⰵⱀⱏⰹⱈⱏ ⰶⰵⱀ̄ⰰⰿⰹ · ⰱⱁⰾⰵⰻ̄ [ⰻ]ⱁ̄᾽ⰰⱀⰰ ⰽ҃ⱃⱄⱅⰾⱑ · ⰿⱐⱀⰹⰺ̄ ⰶⰵ ⰲⱏ ⱌ҃ⱃⱄⱅⰲⱑ ⱀ҃ⰱⱄⱀⱑⰿⱏ ⰱⱁⰾⰻⰹ̄ ᾽ⰵ̄ⰳⱁ ⰵ̄ⱄⱅⱏ ·
῾᾽Ⱉⱅⱏ ⰴⱐⱀⰵⰺ̄ ⰶⰵ ⰻ̄ⱁ̄ⰰ̄ⱀⰰ ⰽ҃ⱃⱄⱅⰾⱑ · ⰴⱁ ⱄⰵⰾⱑ · ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ ⱀⱘⰴⰻⱅⱏ ⱄⱔ · ῾Ⰻ̄ ⱀⱘⰶⰴⱏⱀⰻⱌⰻ ⰲⱏⱄⱈⱏⰻⱅⰰ᾽ⱙ̄ⱅⱏ ⰵ̄ ·
Ⰲⱏⱄⰹ ⰱⱁ ⱂ҃ⱃⱃⱌⰻ ⰻ̄ ⰸⰰⰽⱁⱀⱏ ⰴⱁ ⰻ̄ⱁ̄ⰰ̄ⱀⰰ ⱂⱃⱁⱃⱑⱎⱔ ·
᾽ⰻ ⰰ̄ⱎⱅⰵ ⱈⱁⱎⱅⰵⱅⰵ ⱂⱃⰹⱔ̄ⱅⰹ · ⱅⱏ ⰵ̄ⱄⱅⱏ ᾽ⰻⰾⰻ̄ⱑ̄ ⱈⱁⱅⱔⰻ̄ ⱂⱃⰻⱅⰻ ·
Ⰻ̆ⰿⱑⱔ̄ⰻ̄ ᾽ⱁⱆⱎⰻ ⱄⰾⱏⰻⱎⰰⱅⰹ ⰴⰰ ⱄⰾⱏⰻⱎⰹⱅⱏ ·· -
ⰲⱐⱄⱑ ⰿⱀ̄ⱑ ⱂⱃⱑⰴⰰⱀⰰ ⱄⱘⱅⱏ ⱁ̄ⱌ҃ⰿⱐ ⰿⱁⰻ̄ⰿⱏ ⰻ̄ ⱀⰹⰽ᾽ⱅⱁⰶⰵ ⰸⱀⰰⰵ̄ⱅⱏ ⱄ҃ⱀⰰ · ⱅⱏⰽⰿ̄ⱁ ⱁ̄ⱌ҃ⱏ · ⱀⰹ ⱁ҃ⱌⰰ ⰽⱅⱁ ⰸⱀⰰⰵ̄ⱅⱏ ⱅⱏⰽⰿ̄ⱁ ⱄ҃ⱀⱏ · ⰻ̄ ⰵ̄ⰿⱁⱆⰶⰵ ⰲⱁⰾⰹⱅⱏ ⱄ҃ⱀⱏ ⱁ̄ⱅⱏⰽⱃⱏⰹⱅⰻ ·
Ⱂⱃⰹⰴⱑⱅⰵ ⰽⱐ ⰿⱀ̄ⱑ ⰲⱄ̄ⰻ ⱅⱃⱁⱆⰶⰴⰰⱙ̄ⱎⱅⰵⰻ̄ ⱄⱔ ⰻ̄ ⱁ̄ⰱⱃⱑⰿⰵⱀⰵⱀⰻⰹ̄ · ⰻ̄ ⰰ̄ⰸⱐ ⰲⱏⰻ ⱂⱁⰽⱁⱙ̄ ·
Ⰲⱐⰸⱐⰿⱑⱅⰵ ⰻ̄ⰳⱁ ⰿⱁⰵ̄ ⱀⰰ ⱄⰵⰱⱑ · ⰻ̄ ⱀⰰⱁ̄ⱆⱍⰹⱅⰵ ⱄⱔ ⱁⱅ҃ ⰿⰵⱀⰵ · ⱑ̄ⰽⱁ ⰽⱃⱁⱅⱁⰽⱐ ⰵ̄ⱄⰿⱏ̄ ⰻ̄ ⱄⱐⰿⱑⱃⰵⱀⱏ ⱄ҃ⱃⰴⱌⰵⰿⱐ · ⰻ̄ ⱁ̄ⰱⱃⱔⱎⱅⰵⱅⰵ ⱂⱁⰽⱁ᾽ⰻ ⰴ҃ⱎⰰⰿⱏ ⰲⰰⱎⰻⰿⱏ ·
Ⰻ̄ⰳⱁ ⰱⱁ ⰿⱁⰵ̄ ⰱⰾⰰⰳⱁ · ⰻ ⰱⱃⱑⰿⱔ ⰿⱁⰵ̄ ⰾⰵⰳⱐⰽⱁ ⰵ̄ⱄⱅⱐ ·· ·· -

ⱂⱁ ⰻ̄ⱄ҃ⱑ ⰻ̄ⰴⱘ ⱀⰰⱃⱁⰴⰹ ⰿⱀ̄ⱁⰷⰹ · ⰻ̄ ⰻ̄ⱌⱑⰾⰹ ⱔ̄ ⰲⱐⱄⱔ ·
ⰻ̄ ⰸⰰⱂⱃⱑⱅⰹ ⰻ̄ⰿⱏ ⰴⰰ ⱀⰵ ⰰ̄ⰲⱑ ⰵ̄ⰳⱁ ⱅⰲⱁⱃⱔⱅⱏ ·
ⰴⰰ ⱄⱏⰱⱘⰴⰵⱅⱏ ⱄⱔ ⱃⰵⱍⰵⱀⱁⰵ̄ ⰻ̄ⱄⰰⰻ̄ⰵ̄ⰿⱏ ⱂ҃ⱃⱃⰽⱁⰿⱏ ⰳ҃ⰾⱙⱎⱅⰵⰿⱏ ·
ⱄⰵ ⱁ̄ⱅⱃⱁⰽⱏ ⰿⱁⰻ̄ · ⰵ̄ⰳⱁⰶⰵ ⰻ̄ⰸⰲⱁⰾⰹⱈⱏ · ⰲⱏⰸⰾⱓⰱⰾⰵⱀⱏⰹ ⰿⱁⰻ̄ · ⱀⰰ ⱀⱐⰶⰵ ⰱⰾⰰⰳⱁⰻ̄ⰸⰲⱁⰾⰹ ⰴ҃ⱎⰰ ⰿⱁⱑ̄ · ⱂⱁⰾⱁⰶⱙ ⰴ҃ⱈⱏ ⰿⱁⰻ̄ ⱀⰰ ⱀⰵⰿⱏ · ⰻ̄ ⱄⱘⰴⱏ ⱔ̄ⰸⱏⰻⰽⱁⰿⱏ ⰲⱏⰸⰲⱑⱄⱅⰻⱅⱏ ·
ⱀⰵ ⱂⱃⱑⱃⰵⱍⰵⱅⱏ ⱀⰻ ⰲⱐⰸⱐⱂⰹⰵ̄ⱅⱏ · ⱀⰻ ⱁ̄ⱆⱄⰾⱏⰹⱎⰹⱅⱏ ⱀⰻⰽⱅ̄ⱁⰶⰵ ⱀⰰ ⱃⰰⱄⱂⱘⱅⰹⰻ̄ⱈⱐ ⰳⰾⰰⱄⰰ ⰵ̄ⰳⱁ ·
ⱅⱃⱐⱄⱅⰹ ⱄⱐⰽⱃⱁⱆⱎⰵⱀⱏⰻ ⰻ̄ ⱂⰾⰰⱅⰰ ⰲⱏⱀⰵⰿⱏⱎⰰ ⱄⱔ ⱀⰵ ⱁ̄ⱆⰳⰰⱄⰹⱅⱏ · Ⰴⱁⰻ̄ⰴⰵⰶⰵ ⰲⱐⰸⰲⰵⰴⰵⱅⱏ ⱀⰰ ⱂⱁⰱⱑⰴⱘ ⱄⱘⰴⱏ ·
ⰻ̄ ⱀⰰ ⰻ̄ⰿⱔ ⰵ̄ⰳⱁ · ⱔ̄ⰸⱏⰹⱌⰻ ⱁ̄ⱆⱂⱏⰲⰰⱙ̄ⱅⱏ ·· · -
᾽ⰺⰶⰵ ⱀⱑⱄⱅⱏ ⱄⱏ ⰿⱀⱁⱙ̄ ⱀⰰ ⰿⱔ ⰵ̄ⱄⱅⱏ · ⰻ̄ ⰺ̄ⰶⰵ ⱀⰵ ⱄⱏⰱⰹⱃⰰⰵⱅⱏ ⱄⱏ ⰿⱐⱀⱁⱙ̄ ⱃⰰⱄⱅⰰⱍⰰⰵ̄ⱅⱏ ·
Ⱄⰵⰳⱁ ⱃⰰⰴⰹ ⰳ҃ⰾⱙ ⰲⰰⰿⱏ · Ⰲⱄⱑ̄ⰽⱏ ⰳⱃⱑⱈⱏ ⰻ̄ ⱈⱁⱆⰾⰰ ⱁ̄ⱅⱏⱂⱁⱆⱄⱅⰹⱅⱏ ⱄⱔ ⱍ҃ⰾⰽⱁⰿⱏ · Ⰰ\ ⱑ̄ⰶⰵ ⱀⰰ ⰴ҃ⱈⱏ ⱈⱁⱆⰾⰰ ⱀⰵ ⱁⱅ҃ⱂⱁⱆⱄⱅⰻⱅ ⱄⱔ ⱍ҃ⰾⰽⱁⰿⱏ ·
ⰻ̄ ⰺ̄ⰶⰵ ⰽⱁⰾⰹⰶⰴⱁ ⱃⰵⱍⰵⱅⱏ ⱄⰾⱁⰲⱁ ⱀⰰ ⱄ҃ⱀⰰ ⱍ҃ⰾⱍⱏⱄⰽⰰⰰ̄ⰳⱁ · ⱉⱅ҃ⱂⱁⱆⱄⱅⰻⱅⱏ ⱄⱔ ⰵ̄ⰿⱁⱆ · Ⰰ̄ ⰺ̄ⰶⰵ ⱃⰵⱍⰵⱅⱏ ⱀⰰ ⰴ҃ⱈⱏ ⱄ҃ⱅⱏⰻ · ⱀⰵ ⱉⱅ҃ⱂⱁⱆⱄⱅⰻⱅⱏ ⱄⱔ ⰵ̄ⰿⱁⱆ · ⱀⰻ ⰲⱐ ⱄⱐ ⰲⱑⰽⱏ ⱀⰻ ⰲ ⰳⱃⱔⰴⱘⱎⱅⰻⰹ̆ ·
ⰾⰻ ⱄⱏⱅⰲⱁⱃⰻⱅⰵ ⰴⱃⱑⰲⱁ ⰴⱁ҃ⰱⱃⱁ · ⰻ̄ ⱂⰾⱁⰴⱏ ⰵ̄ⰳⱁ ⰴⱁⰱⱃⱏ · ⰾⰹ ⱄⱏⱅⰲⱁⱃⰹⱅⰵ ⰴⱃⱑⰲⱁ ⰸⱐⰾⱁ ⰻ̄ ⱂⰾⱁⰴⱏ ⰵⰳⱁ ⰸⱐⰾⱏ · Ⱉⱅ҃ ⱂⰾⱁⰴⰰ ⰱⱁ ⰴⱃⱑⰲⱁ ⱂⱁⰸⱀⰰⱀⱁ ⰱⱘⰴⰵⱅⱏ ·
῾Ⰻⱎⱅⱔⰴⰻ᾽ⰰ Ⰵ̄ⱈⰻⰴⱐⱀⱁⰲⰰ · ⰽ̄ⰰⰽ̄ⱁ ⰿⱁⰶⰵⱅⰵ ⰴⱁⰱⱃⱁ ⰳ҃ⰾⰰⱅⰻ ⰸⱐⰾⰹ ⱄⱘⱎⱅⰵ · ⱉ̄̄ⱅⱏ ⰻ̄ⰸⰱⱏⰻⱅⱏⰽⰰ ⰱⱁ ⱄⱃⰴ҃ⱌⱓ ⱁ̄ⱆⱄⱅⰰ ⰳ҃ⰾⱙⱅⱏ ·
Ⰴⱁⰱⱃⱏⰹⰻ̄ ⱍ҃ⰾⰽⱏ ⱉⱅ҃ ⰴⱁⰱⱃⰰⰰ̄ⰳⱁ ⱄⱏⰽⱃⱁⰲⰹⱎⱅⰰ ᾽ⰻⰸⱀⱁⱄⰹⱅⱏ ⰴⱁⰱⱃⰰⱑ · Ⰰ̄ ⰸⱐⰾⱏⰻⰻ̄ ⱍ҃ⰾⰽⱐ · ⱉⱅⱏ ⰾⰰⰰ̄ⰳⱁ ⱄⱏⰽⱃⱁⰲⰹⱎⱅⰰ ⰻ̄ⰸⱀⱁⱄⰹⱅⱏ ⰸⱐⰾⰰⰰ̄ ·
Ⰳ҃ⰾⱙ ⰶⰵ ⰲⰰⰿ[ⱏ] · ⱑⰽⱁ ⰲⱏⱄⱑⰽⱁ ⱄⰾⱁⰲⱁ ⱂⱃⰰⰸⰴⱏⱀⱁ · ⰵ̄ⰶⰵ ⰰⱎⱅⰵ ⱃⰵⰽⱘⱅⱏ ⱍ҃ⰾⱌⰻ · ⰲⱏⰸⰴⰰⰴⱔⱅⱏ ⱁ ⱀⰵⰿ҃ ⱄⰾⱁⰲⱁ · ⰲⱏ ⰴⰵⱀ҃ ⱄⱘⰴⱏⱀⱏⰹ ·
Ⱉⱅ̄̄ⱏ ⱄⰾⱁⰲⰵⱄⱏ ⰱⱁ ⱄⰲⱁⰻ̄ⱈⱏ ⱁ̄ⱂⱃⰰⰲⰴ̄ⰻⱎⰹ ⱄⱔ · ⰻ̄ ⱄⰾⱁⰲⰵⱄⱏⰹ ⱄⰲⱁⰻ̄ⰿⰻ ⱁ̄ⱄⱘⰴⰻⱎⰻ ⱄⱔ ·· -

Ⱂⱁⰴⱁⰱⱏⱀⱁ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · ⱍ҃ⰽⱁⱆ ⱄⱑⰰ̄ⰲⱐⱎⱁⱆ ⰴⱁⰱⱃⱁⰵ̄ ⱄⱑⰿⱔ ⱀⰰ ⱄⰵⰾⱑ ⱄⰲⱁⰵ̄ⰿⱏ ·
Ⱄⱐⱂⱔⱎⱅⰵⰿⱏ ⰶⰵ ⱍ҃ⰾⰽⰿⱏ · ⱂⱃⰹⰴⰵ ⰲⱃⰰⰳⱐ ⰵ̄ⰳⱁ · ⰻ̄ ⰲⱏⱄⱑⰰ̄ ⱂⰾⱑⰲⰵⰾⱏ ⱂⱁ ⱄⱃⱑⰴⱑ ⱂ᾽ⱎⰵⱀⰻⱌⱔ ⰻ̄ ⱁ̄ⱅⰹⰴⰵ ·
Ⰵ̄ⰳⰴⰰ ⰶⰵ ⱂⱃⱁⰷⱔⰱⰵ ⱅⱃⱑⰲⰰ ⰻ̄ ⱂⰾⱁⰴⱏ ⱄⱏⱅⰲⱁⱃⰹ · ⱅⱁⰳⰴⰰ ᾽ⱑⰲⰹⱎⱔ ⱄⱔ ⰻ̄ ⱂⰾⱑⰲⰵⰾⰹ ·
Ⱂⱃⰻⱎⰵⰴⱏⱎⰵ ⰶⰵ ⱃⰰⰱⰹ ⰳ҃ⰴⱀⰰ ⱃⱑⱎⱔ ⰵ̄ⰿⱁⱆ Ⰳ҃ⰻ · Ⱀⰵ ⰴⱁⰱⱃⱁⰵ̄ ⰾⰻ ⱄⱑⰿⱔ ⱄⱑⰰ̄ⰾⱏ ⰵ̄ⱄⰹ ⱀⰰ ⱄⰵⰾⱑ ⱄⰲⱁⰵ̄ⰿⱏ · ⰻ̄ ⱁ̄ⱅⱏ ⰽⱘⰴⱁⱆ ⱁ̄ⱆⰱⱁ ⰻ̄ⰿⰰⱅⱏ ⱂⰾⱑⰲⰵⰾⱏⰹ ·
Ⱁ̄ⱀⱏ ⰶⰵ [ⱃⰵ]ⱍⰵ ⰻ̄ⰿⱏ · Ⰲⱃⰰⰳⱐ ⱍ҃ⰾⰽⱐ ⱅⱁ ⱄⱏⱅⰲⱁⱃⰹ · Ⱁ̄ⱀⰹ ⰶⰵ ⱃⱑⱎⱔ · Ⱈⱁⱎⱅⰵⱎⰹ ⰾⰹ · ⰴⰰ ⱎⰵⰴⱏⱎⰵ ⰲⱏⰸⰱⰵⱃⰵⰿⱏ ⱔ̄ ·
Ⱁ̄ⱀⱏ ⰶⰵ ⱃⰵⱍ҃ · ⱀⰻ · Ⰵ̄ⰴⰰ ⰽⰰⰽⱁ ⰲⱏⱄ᾽ⱅⱃⱏⰳⰰⱙ̄ⱎⱅⰵ ⱂⰾⱑⰲⰵⰾⱏⰹ · ⰲⱏⱄⱅⱃⱏⰳⱀ̄ⰵⱅⰵ ⱄⱐ ⱀⰻⰿⰻ ⰻ̄ ⱂⱎ̄ⰵⱀⰻⱌⱘ ·
ⱁ̄ⱄⱅⰰⰲⰹⱅⰵ ⰽⱁⱆⱂⱀ̄ⱁ ⱃⰰⱄⱅⰻ ⱁ̄ⰱⱁⰵ ⰴⱁ ⰶⱔⱅⰲⱏⰹ · ⰻ̄ ⰲⱏ ⰲⱃⱑⰿⱔ ⰶⱔⱅⰲⱑ · ⱃⰵⰽⱘ ⰶⱔⱅⰵⰾⱑⱀⰵⰿⱐ · Ⱎⰵⰴⱏⱎⰵ ⰻ̄ⰸⰱⰵⱃⱑⱅⰵ ⱂⱃⱑⰶⰴⰵ ⱂⰾⱑⰲⰵⰾⱏⰹ · ⰻ̄ ⱄⱏⰲⱔⰶ̄ⰰⱅⰵ ⱔ̄ ⰲⱏ ⱄⱀⱁⱂⱏⰹ ⱑ̄ⰽⱁ ⱄⱏⰶⰵⱎⱅⰻ ᾽ⱔ · Ⰰ̄ ⱂⱎ̄ⰵⱀⰻⱌⱘ ⱄⱏⰱⰵⱃⱑⱅⰵ ⰲⱏ ⰶⰻⱅⱐⱀⰻⱌⱘ ⰿⱁⱙ̄ ·
Ⱂⱃⰻⱄⱅⱘⱂⰾⱏⱎⰵ ⰶⰵ ⱁ̄ⱆⱍⰵⱀⰻⱌⰹ ⰵ̄ⰳⱁ · ⱃⱑⱎⱔ ᾽ⰵⰿⱁⱆ ⰳ҃ⰹ · ⱄⱏⰽⰰⰶⰹ ⱀⰰⰿⱏ ⱂⱃⰻⱅⱍ̄ⱘ ⱂⰾⱑⰲⰵⰾⱏ ⱄⰵⰾⱏⱀⱏⰹⰻ̄ⱈⱏ ·
Ⱉⱅ҃ⰲⱑⱎⱅⰰⰲⱏ ⰶⰵ ⰳ҃ⱐ ⱃⰵⱍⰵ ⰻ̄ⰿⱏ · ·:· ⰲⱏⱄⱑⰰⰲⱏⰹ ⰴⱁⰱⱃⱁⰵ̄ ⱄⱑⰿⱔ ⰵ̄ⱄⱅⱏ ⱄ҃ⱀⱏ ⱍ҃ⰾⱍⱐ ·
Ⰰ̄ ⱄⰵⰾⱁ ⰵ̄ⱄⱅⱏ ⰲⰵⱄⱐ ⰿⰻⱃⱏ · Ⰴⱁⰱⱃⱁⰵ̄ ⰶⰵ ⱄⱑⰿⱔ ⱄⰹⰻ̄ ⱄⱘⱅⱏ ⱄ҃ⱀⰲⰵ ⱌ҃ⱃⱄⱅⰲⰻⱑ̄ · Ⰰ̄ ⱂⰾⱑⰲⰵⰾⰻ ⱄⱘⱅⱏ ⱄ҃ⱀⰲⰵ ⱀⰵⱂⱃⰹⱑ̄ⰸⱀⰹⱀⰹ ·
Ⰰ̄ ⰲⱃⰰⰳⱐ ⰲⱐⱄⱑⰰ̄ⰲⱏⰹ ⱔ̄ ⰵ̄ⱄⱅⱏ ⰴⰹⰰ̄ⰲⱁⰾⱏ · Ⰰ̄ ⰶⱔⱅⰲⰰ ⰽⱁⱀⱍⰰ̄ⱀⰹⰵ̄ ⰲⱑⰽⰰ ⰵ̄ⱄⱅⱏ · Ⰰ̄ ⰶⱔⱅⰵⰾⱑⱀⰵ ᾽҃ⰰⱀⰼⰾⰹ ⱄⱘⱅⱏ ·
Ⱑ̄ⰽⱁⰶⰵ ⱁ̄ⱆⰱⱁ ⱂⰾⱑⰲⰵⰾⰹ ⱄⱏⰱⰹⱃⰰⱙ̄ⱅⱏ ⱄⱔ · ⰻ̄ ⱁ̄ⰳ̄ⱀⰵⰿⱏ ⱄⱏⰶⰰⰳⰰⱙ̄ⱅⱏ ⱄⱔ · Ⱅⰰⰽⱁ ⰱⱘⰴⰵⱅⱏ ⰻ̄ ⰲⱏ ⱄⱐⰽⱁⱀⱐⱍⰰⱀⰻⰵ̄ ⰲⱑⰽⰰ ⱄⰵⰳⱁ ·
Ⱂⱁⱄⱐⰾⰵⱅⱏ ⰳ҃ⱐ ᾽҃ⰰⱀⰼⰾⱏⰻ ⱄⰲⱁⱔ̄ · ⰻ̄ ⱄⱐⰱⰵⱃⱘⱅⱏ ⱉⱅ҃ ⰽⱁⱀⰵⱌⱐ ⰸⰵⰿⰾ҃ⱔ ⰲⱏⱄⱔ ⱄⱏⰱⰾⰰⰸⱀⱏⰹ · ⰻ̄ ⱅⰲⱁⱃⱔⱎⱅⱔⱔ̄ ⰱⰵⰸⰰⰽⱁⱀⰻⰵ̄ ·
ⰻ̄ ⰲⱏⰲⱃⱏⰳⱘⱅ ⱔ̄ ⰲⱏ ⱂⰵⱎⱅⱐ ⱁ̄ⰳⱀⱐⱀⱘ · Ⱅⱁⱆ ⰱⱘⰴⰵⱅ҃ ⱂⰾⰰⱍⱐ ⰻ̄ ⱄⰽⱃⱏ̄ⰶⰵⱅⱏ ⰸⱘⰱⱁⰿⱏ ·
Ⱅⱁⰳⰴⰰ ⱂⱃⰰⰲⰵⰴⱐⱀⰹⰻ̄ ⱂⱃⱁⱄⰲⱐⱅⱔⱅ ̄ⱄⱔ ⱑ̄ⰽⱁ ⱄⰾⱏⱀⱌ̄ⰵ ⰲⱏ ⱌ҃ⱃⱄⱅⰲⰹ ⱁ̄ⱌ҃ⰰ · Ⰻ̄ⰿⱑⱔ̄ⰻ̄ ⱁ̄ⱆⱎⰻ ⱄⰾⱏⰹⱎⰰⱅⰹ ⰴⰰ ⱄⰾⱏⰻⱎⰻⱅⱏ ·· ·· -
Ⱂⱁⰴⱁⰱⱐⱀⱁ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ ⱍ҃ⰽⱁⱆ ⰽⱁⱆⱂ᾽ⱌⱁⱆ · ⰻ̄ⱎⱅⱘⱎⱅⱁⱆ ⰴⱁⰱⱃⱏ ⰱⰹⱄⰵⱃⱏ ·
ⰺ̄ⰶⰵ ⱁ̄ⰱⱃⱑⱅⱏ · ⰵ̄ⰴⰹⱀⱁⰳⱁ ⰿⱀ̄ⱁⰳⱁⱌⱑⱀⱏⱀⰰ ⰱⰹⱄⱏⱃⰰ · Ⱎⰵⰴⱏ ⱂⱃⱁⰴⰰⱄⱅⱏ ⰲⱏⱄⰵ ⰵ̄ⰶⰵ̄ ⰻ̄ⰿⱑⰰ̄ⱎⰵ ⰻ̄ ⰽⱁⱆⱂⰹ ⰻ̄ ·
Ⰻ̄ ⱂⰰⰽⱏⰻ · ⱂⱁⰴⱁⰱⱐⱀⱁ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · ⱀⰵⰲⱁⰴⱁⱆ ⰲⱏⰲⱃⱏⰶⰵⱀⱁⱆ ⰲⱏ ⰿⱁⱃⰵ · ⰻ̄ ⱁⱅ҃ ⰲⱏⱄⰵⰳⱁ ⱃⱁⰴⰰ ⱄⱏⰱⱐⱃⰰⰲⱏⱎⱁⱆ ·
᾽ⰺⰶⰵ ⰵ̄ⰳⰴ̄ⰰ ⰻ̄ⱄⱂⰾⱏ̄ⱀⰹ ⱄⱔ · ⰻ̄ⰸ᾽ⰲⰾⱏⰽⱐⱎⰵ ⰻ̄ ⱀⰰ ⱄⱁⱆⱈⱁ · ⰻ̄ ⱄⱑⰴⱏⱎⰵ ⰻ̄ⰸⰱⱐⱃⰰⱎⱔ · ⰴⱁⰱⱃⱏⰻⱔ̄ ⰲⱏ ⱄ᾽ⱄⱘⰴⱏⰻ · ⰰ̄ ⰸⱐⰾⱏⰹⱔ̄ ⰻ̄ⰸⰲ᾽ⱃⱏⰳⱘ ⰲⱁⱀⱏ ·
Ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⱃⰰⰸⱁⱆⰿⱑⰵ̄ⱅⰵ ⰾⰹ ⰲ᾽ⱏⱄⱑ\ ⱄⰹ · ⰳ҃ⰾⰰⱎⱔ ⰵ̄ⰿⱁⱆ ⰵ̄ⰻ̄ ⰳ҃ⰻ ·
Ⰻ̄ⱄ҃ⱏ ⰶⰵ ⱃⰵⱍⰵ ⰻ̄ⰿⱏ · Ⱄⰵⰳⱁ ⱃⰰⰴⰹ ⰲⱄ᾽ⱑⰽⱐ ⰽⱐⱀⰹⰶⱐⱀⰹⰽⱐ ⱀⰰⱁ̄ⱆⱍⱐ ⱄⱔ ⱌ҃ⱃⱄⱅⰲⱁⱆ ⱀ҃ⰱⱄⱀⱁⱆⰿⱁⱆ · Ⱂⱁⰴⱁⰱⰵⱀⱏ ⰵ̄ⱄⱅⱏ ⱍ҃ⰾⰽⱁⱆ ⰴⱁⰿⱁⰲⰻⱅⱁⱆ · ⰺ̄ⰶⰵ ⰻ̄ⰸⱀⱁⱄⰹⱅⱏ ⱁⱅ҃ ⱄⱏⰽⱃⱁⰲⰻⱎⱅⰰ ⱄⰲⱁⰵ̄ⰳⱁ · ⱀⱁⰲⰰⰰ̄ ⰻ̄ ⰲⰵⱅⱏⱈⰰⰰ̄ ·
Ⰻ̄ ⰱⱏⰹⱄ҃ ⰵ̄ⰳⰴⰰ ⱄⱏⰽⱁⱀⱍ̄ⰰ ⰻ̄ⱄ҃ⱏ ⱂⱃⰻⱅⱍ̄ⱙ ⱄⰹⱙ̄ · Ⱂⱃⱑⰻ̄ⰴⰵ ⱁⱅ҃ ⱅⱘⰴⱑ ·
ⰻ̄ ⱂⱃⰹⱎⰵⰴⱏ ⰲⱏ ⱁ̄ⱅ҃ⱍⱐⱄⱅⰲⰹⰵ̄ ⱄⰲⱁⰵ̄ · ⱁ̄ⱆⱍⰰⰰ̄ⱎⰵ ⱔ̄ · ⱀⰰ ⱄⱐⱀⱐⰿⰻⱎⱅⰻⰻ̄ⱈⱏ  ⰻ̄ⱈⱏ ·· · -

᾽ⰻⱎⰵⰴⱏ ⰻ̄ⱄ҃ⱏ ⰲⰹⰴⱑ ⱀⰰⱃⱁⰴⱏ ⰻ̄ ⰿ҃ⰾ҃ⱄⱃⰴⱁⰲⰰ ᾽ⱁ ⱀⰹⱈⱏ · ᾽ⰻ ⰻ̄ⱌⱑⰾⰹ ⱀⰵⰴⱘⰶⱐⱀⱏⰻ᾽ⱔ ⰻ̄ⱈ ·
Ⱂⱁⰸⰴⱑ ⰶⰵ ⰱⱏⰹⰲⱏⱎⱁⱆ · Ⱂⱃⰹⱄⱅⱘⱂⰻⱎⱔ ⰽⱏ ⱀⰵⰿⱁⱆ ⱁ̄ⱆⱍⰵⱀⰹⱌⰻ ⰵ̄ⰳⱁ ⰳ҃ⰾⱎⱅⰵ · Ⱂⱁⱆⱄⱅⱁ ⰵ̄ⱄⱅⱏ ⰿⱑⱄⱅⱁ · ⰻ̄ ⰳⱁⰴⰹⱀⰰ ⰿⰻⱀⱘ ⱓ̄ⰶⰵ · ⱁ̄ⱅⱏⱂⱁⱆⱄⱅⰹ ⱀⰰⱃⱁⰴⱏⰻ · ⰴⰰ ⱎⰵⰴⱏⱎⰵ ⰲⱏ ⰱⰾⰻⰶⱐⱀⱔⱔ̄ ⰳⱃⰰⰴⱏⰹ · ⰽⱁⱆⱂⱔⱅⱏ ⰱ̆ⱃⰰⱎⱏⱀⰰ ⱄⰵⰱⱑ ·
ⰻ̄ⱄ҃ⱏ ⰶⰵ ⱃⰵⱍⰵ ⰻ̄ⰿⱏ · Ⱀⰵ ⱅⱃⱑⰱⱁⱆⱙ̄ⱅⱏ ⱁ̄ⱅⰻⱅⰹ · ⰴⰰⰴⰻⱅⰵ ⰻ̄ⰿ ⰲⱏⰹ ⱑ̄ⱄⱅⰹ ·
᾽ⱁⱀⰹ ⰶⰵ ⰳ҃ⰾⰰⱎⱔ ⰵ̄ⰿⱁⱆ · Ⱀⰵ ⰻ̄ⰿⰰⰿⱏ ⱄⱏⰴⰵ · ⱅⱏⰽⱐⰿⱁ ⰴ҃ ⱈⰾⱑⰱⱏ ⰻ̄ ⰴⰲ̄ⱑ ⱃⱏⰹⰱⱑ ·
ⱁ\ⱀⱏ ⰶⰵ ⱃⰵⱍⰵ ⱂⱃⰻⱀⰵⱄⱑⱅⰵ ⱔ̄ ⱄⱑⰿⱁ ·
᾽ⰻ ⱂⱁⰲⰵⰾⱑ ⱀⰰⱃⱁⰴⱁⰿⱏ ⰲⱏⰸⰾⰵⱎⱅⰻ ⱀⰰ ⱅⱃⱑⰲⱑ · Ⰻ̄ ⱂⱃⰹⰵⰿⱏ ⰴ҃ ⱈⰾⱑⰱⱏ ⰻ̄ ⰴⱐⰲⱑ ⱃⱏⰹⰱⱑ · Ⰻ̄ ⰲⱏⰸⱐⱃⱑⰲⱏ ⱀⰰ ⱀ҃ⰱⱁ ⰱ҃ⰾⰲⰻ · ῾Ⰻ ⱂⱃⱑⰾⱁⰿⰾ҃ⱏ ⰴⰰⱄⱅⱏ ⱁ̄ⱆⱍⰵⱀⰹⰽⱁⰿ · ⱁ̄ⱆⱍⰵⱀⰻⱌⰻ ⰶⰵ ⱀⰰⱃⱁⰴⱁⰿⱏ ·
Ⰻ̄ ⱑ̄ⱎⱔ ⰲⱐⱄⰹ ⰻ̄ ⱀⰰⱄⱏⰹⱅⰹⱎⱔ ⱄⱔ · ⰻ̄ ⰲⱏⰸⱔⱎⱔ ⰻ̄ⰸⰱⱏⰻⱅⱏⰽⱏⰻ ⱁ̄ⱆⰽⱃⱁⱆⱈⱏ · ⰴⱐⰲⱑ ⱀⰰ ⰴⰵⱄⱔⱅⰵ ⰽⱁⱎⱐⱀⰻⱌⰻ ⰻ̄ⱄⱂⰾⱏⱀⱏ ·
ⱑ̄ⰴⱏⱎⰹⰻ̄ⱈⱏ ⰶⰵ ⰱⱑ ⰿⱘⰶⱐ · Ⱑ̄ⰽⱁ ⱂⱔⱅⱐ ⱅⱏⰻⱄⱘⱎⱅⱏ · Ⱃⰰⰸⰲ̄ⱑ ⰶⰵⱀⱏ ⰻ̄ ⰴⱑⱅⰻⰻ̄ ·
῾Ⰻ ⰰ̄ⰱⰻⰵ̄ ⱁ̄ⱆⰱⱑⰴⰹ ⰻ̄ⱄ҃ⱏ ᾽ⱁⱆⱍⰵⱀⰻⰽⱏⰻ · ⰲⱏⰾⱑⱄⱅⰹ ⰲⱏ ⰽⱁⱃⰰⰱⱐ · ⰻ̄ ⰲⰰⱃⰹⱅⰹ ⰻ̄ ⱀⰰ ⱁ̄ⱀⱁⰿⱏ ⱂⱁⰾⱁⱆ · ⰴⱁⱀⱐⰴⰵⰶⰵ ⱁⱅ҃ⱂⱁⱆⱄⱅⰹⱅⱏ ⱀⰰⱃⱁⰴⱏⰹ ·· ·
ⰲⱏⰸⰹⰴⰵ ⱀⰰ ⰳⱁⱃⱘ ⰵⰴⰹⱀⱏ ⱂⱁⰿⱁⰾⰹⱅⱏ ⱄⱔ · Ⱂⱁⰸⰴⱑ ⰶⰵ ⰱⱏⰻⰲⱏⱎⱓ ⰵ̄ⰴⰹⱀⱏⱀⱏ ⰱⱑ ⱅⱁⱆ ·
Ⰽⱁⱃⰰⰱⱏ ⰶⰵ ⰱⱑ ⱂⱁ ⱄⱃⱑⰴⱑ ⰿⱁⱃⱑ ⰲⱏⰾⰰⱔ ⱄⱔ ⰲⰾⱏⱀⰰⰿⰹ · ⰱⱑ ⰱⱁ ⱂⱃⱁⱅⰹⰲⰵⱀⱏ ⰲⱑⱅⱃⱏ ·
ⰲⱏ ⱍⰵⱅⰲⱃⱏⱅⱘⱙ̄ ⰶⰵ ⱄⱅⱃⰰⰶⱘ ⱀⱁⱎⱅⰹ · Ⰻ̄ⰴⰵ ⰽⱏ ⱀⰻⰿⱏ ᾽҃ⰻⱄⱏ Ⱈⱁⰴⱔ ⱂⱁ ⰿⱁⱃⱓ ·
῾Ⰻ ⰲⰹⰴⱑⰲⱏⱎⰵ ⰻ̄ ⱁⱆⱍⰵⱀⰹⱌⰹ ⱈⱁⰴⱔⱎⱅⰰ ⱂⱁ ⰿⱁⱃⱓ · Ⱄⱏⰿⱔⱎⱔ ⱄⱔ ⰳ҃ⰾⱎⱅⰵ · ⱑ̄ⰽⱁ ⱂⱃⰻ{ⱂⱃⰹ}ⰸⱃⰰⰽⱏ ⰵ̄ⱄⱅⱏ · Ⰻ̄ ⱁ̄ⱅⱏ ⱄⱅⱃ̄ⰰⱈⰰ ⰲⱏⰸⱐⱂⰹⱎⱔ ·
Ⰻ̄ ⰰ̄ⰱⰻⰵ ⱃⰵⱍⰵ ⰻ̄ⰿⱏ ⰻ̄ⱄ҃ⱏ ⰳ҃ⰾⱔ · Ⰴⱃⱏⰸⰰⰻ̄ⱅⰵ ⱀⰵ ⰱⱁⰻ̄ⱅⰵ ⱄⱔ ῾Ⰰ̄ⰸⱏ ᾽ⰵⱄ᾽ⰿⱏ ·
῾Ⱉ̄ⱅⰲⱑⱎⱅⰰⰲⱏ ⰶⰵ ⱂⰵⱅⱃⱏ ⱃⰵⱍⰵ ⰵ̄ⰿⱁⱆ · Ⰳ҃ⰻ Ⰰ̄ⱎⱅⰵ ⱅⱏⰹ ⰵ̄ⱄⰻ · Ⱂⱁⰲⰵⰾⰹ ⰿⰻ ⱂⱃⰻⱅⰹ ⰽⱐ ⱅⰵⰱⱑ ⱂⱁ ⰲⱁⰴⰰⰿⱏ ·
῾Ⱁⱀⱏ ⰶⰵ ⱃⰵⱍⰵ ⱂⱃⰹⰴⰹ · Ⰻ̄ ⱄⱏⰾⱑⰸⱐ ⰻ̄ⱄ ⰽⱁⱃⰰⰱⰾⱑ ⱂⰵⱅⱃⱏ · ⱈⱁⰶⰴⰰⰰ̄ⱎⰵ ⱀⰰ ⰲⱁⰴⰰⱈⱏ · Ⰻ̄ ⱂⱃⰹⰴⰵ ⰽⱐ ⰻ̄ⱄ҃ⱁⱆ ·
Ⰲⰹⰴⱑⰲⱏ ⰶⰵ ⰲⱑⱅⱃⱏ ⰽⱃⱑⱂⱁⰽⱏ ⱁ̄ⱆⰱⱁ᾽ⱑ ⱄⱔ · Ⰻ̄ ⱀⰰⱍⰵⱀⱏ ⱁ̄ⱆⱅⰰⱂⰰⱅⰹ · Ⰲⱐⰸⱐⱂⰹ ⰳ҃ⰾⱔ · Ⰳ҃ⰻ ⱄ҃ⱂⱄⰻ ⰿⱔ ·
Ⰰ̄ⰱⰹⰵ ⰶⰵ ⰻ̄ⱄ҃ⱏ · Ⱂⱃⱁⱄⱅⰵⱃⱏ ⱃⱘⰽⱘ ⱔ̄ⱅⱏⰻ ⰳ҃ⰾⱔ · ⰿⰰⰾⱁⰲⱑⱃⰵ · ⱂⱁ ⱍⱐⱅⱁ ⱄⱔ ᾽ⱁⱆⱄⱘⰿⱏⱀⱑ ·
Ⰻ̄ ⰲⱏⰾⱑⰸⱐⱎⰵⰿⰰ ⰻ̄ⰿⰰ ⰲⱏ ⰽⱁⱃⰰⰱⱐ · ⱂⱃⱑⱄⱅⰰ ⰲⱑⱅⱃⱏ ·
Ⱄⱘⱎⱅⰻ ⰶⰵ ⰲ҃ⱏ҃ ⰽⱁⱃⰰⰱⰹ · ⱂⱃⰻⱎⰵⰴⱏⱎⰵ ⱂⱁⰽⰾⱁⱀⰹⱎⱔ ⱄⱔ ⰳ҃ⰾⱎⱅⰵ · ⰲⱏ ⰻ̄ⱄⱅⰹⱀⱘ ⱄ҃ⱀⱏ ⰱ҃ⰶⰹ᾽ⰻ ⰵ̄ⱄⰹ ·
Ⰻ̄ ⱂⱃⱑⱑ̄ⱈⰰⰲⱏⱎⰵ · ⱂⱃⰹⰴⱘ ⰲⱏ ⰸⰵⰿⰾ҃ⱙ̄ ⰼⰵⱀⰻⱄⰰⱃⰵⱅⱐⱄⰽⱘ ·· · -

Ⱂⱃⰹⰸⱐⰲⰰⰲⱏ ⰻ̄ⱄ҃ⱏ ⱁ̄ⱆⱍⰵⱀⰻⰽⱏⰹ ⱄⰲⱁⱔ̄ ⱃⰵⱍⰵ · ⰿ҃ⰾ҃ⱄⱃⰴⱁⱆⱙ̄ ⱁ̄ ⱀⰰⱃⱁⰴⱑ · ⱑⰽⱁ ⱁ̄ⱆⰶⰵ ⱅⱃⰹ ⰴⱐⱀⰹ ⱂⱃⰹⱄⱑⰴⱔⱅⱏ ⰿⱐⱀ̄ⱑ · ⰻ̄ ⱀⰵ ⰻ̄ⰿⱘⱅⱏ ⱍⰵⱄⱁ ⱑ̄ⱄⱅⰹ · ⰻ̄ ⱁ̄ⱅⱏⱂⱁⱆⱄⱅⰹⱅⰻ ⰻ̄ⱈⱏ ⱀⰵ ⱈⱁⱎⱅⱘ ⱀⰵ ⱑⰴⱁⱎⱏ · ⰴⰰ ⱀⰵ ⰽⰰⰽⱁ ⱁ̄ⱄⰾⰰⰱⱑⱙ̄ⱅⱏ ⱀⰰ ⱂⱘⱅⰹ ·
῾Ⰻ ⰳ҃ⰾⰰⱎⱔ ⰵ̄ⰿⱁⱆ ⱁ̄ⱆⱍⰵⱀⰻⱌⰹ · ῾Ⱉ\ⱅⱏ ⰽⱘⰴⱁⱆ ⰲⱏⰸⱐⰿⰵⰿⱏ ⱀⰰ ⱂⱁⱆⱄⱅⱑ ⰿⱑⱄⱅⱑ ⱈⰾⱑⰱⱏⰹ · ⱀⰰⱄⱏⰹⱅⰹⱅⰹ ⱅⱁⰾⰹⰽⱁ ⱀⰰⱃⱁⰴⰰ ·
Ⰳ҃ⰾⰰ ⰻ̄ⰿⱏ ᾽҃ⰻⱄⱏ · ⰽⱁⰾⰹⰽⱁ ⱈⰾⱑⰱⱐ ᾽ⰻⰿⰰⱅⰵ · Ⱁ̄ⱀⰻ ⰶⰵ ⱃⱑⱎⱔ ⱄⰵⰴⰿⱏ ⰻ̄ ⰿⰰⰾⱁ ⱃⱏⰹⰱⰹⱌⱐ ·
Ⰻ̄ ⱂⱁⰲⰵⰾⱑ ⱀⰰⱃⱁⰴⱁⰿⱏ ⰲⱏⰸⰾⰵⱎⱅⰻ ⱀⰰ ⰸⰵⰿⰾ҃ⰻ ·
Ⰻ̄ ⱂⱃⰹⰵ̄ⰿⱏ ⱈⰾⱑⰱⱏ ⰻ̄ ⱃⱏⰹⰱⱘ · Ⱈⰲⰰⰾⱘ ⰲⱏⰸⰴⰰⰲⱏ ⱂⱃⱑⰾⱁⰿⰻ · Ⰻ̄ ⰴⰰⱄⱅⱏ ⱁ̄ⱆⱍⰵⱀⰹⰽⱁⰿⱏ ⱄⰲⱁⰻ̄ⰿⱏ · ⰰ̄ ᾽ⱁⱆⱍⰵⱀⰻⱌⰻ ⱀⰰⱃⱁⰴⱁⰿⱏ ·
῾Ⰻ ⱑ̄ⱎⱔ ⰲⱏⱄⰹ · ⰻ̄ ⱀⰰⱄⱏⰻⱅⰹⱎⱔ ⱄⱔ · ῾Ⰻ ⰲⱏⰸⱔⱎⱔ ᾽ⰻⰸⰱⱏⰹⱅⱏⰽⱏⰹ ⱁ̄ⱆⰽⱃⱁⱆⱈⱏ · Ⱄⰵⰴⰿⱐ ⰽⱁⱎⱐⱀⰻⱌⱐ ⰻ̄ⱄⱂⰾⱏⱀⱐ ·
[῾Ⰻ] ⱑ̄ⰴⱏⱎⰹⰻ̄ⱈⱏ ⰶ҃ⰵ҃ ⰱⱑ · ⰳ҃ⱃⰻ ·· ⱅⱏⰹⱄⱘⱎⱅⱔ ⰿⱘⰶⱐ · Ⱃⰰⰸⰲⱑ ⰶⰵⱀⱏ ⰻ̄ ⰴⱑⱅⰵⰻ̄ ·
Ⰻ̄ ᾽ⱁⱅⱏⱂⱁⱆⱎⱅⱏ ⱀⰰⱃⱁⰴⱏⰹ · Ⰲⱏⰾⱑⰸⰵ ⰲⱏ ⰽⱁⱃⰰⰱⱏ · Ⰻ̄ ⱂⱃⰻⰴⰵ ⰲⱏ ⱂⱃⱑⰴⱑⰾⱏⰻ ⰿⰰⰳⰴⰰⰾⰻⱀⱏⱄⰽⱏⰹ ·· · -

Ⱂⱃⰹⱎⰵⰴⱏ ⰻ̄ⱄ҃ⱏ ⰲⱏ ⱄⱅⱃⰰⱀⱘ ⰽⰵⱄⰰⱃⰻⱔ̄ ⱇⰹⰾⰻⱂⱁⰲⱏⰻ · Ⰲⱏⱂⱃⰰⱎⰰⰰ̄ⱎⰵ ⱁⱆⱍⰵⱀⰻⰽⱏⰹ ⱄⰲⱁⱔ̄ ⰳ҃ⰾⱔ · Ⰽⱁⰳⱁ ⰳ҃ⰾⱙ ⰿⱔ ⱍ҃ⰾⱌⰻ ⰱⱏⰹⱅⰹ ⱄ҃ⱀⰰ ⱍ҃ⰾⱍⱐⱄⰽⰰⰰ̄ⰳⱁ ·
ⱁ̄ⱀⰹ ⰶⰵ̄ ⱃⱑⱎⱔ · ⱁ̄ⰲⰹ ⰻ̄ⱁ̄ⰰ̄ⱀⰰ ⰽⱃⱄⱅ҃ⰾⱑ · ⰻ̄ⱀⰻ ⰶⰵ ⰻ̄ⰾⰹⱙ̆ · ⰴⱃⱁⱆⰷⰹ ⰶⰵ ᾽ⰻⰵ̄ⱃⰵⰿ̄ⰻⱙ̆ · ⰾⰹ ⱏⰵⰴⰹⱀⱁⰳⱁ ⱁ̄ⱅⱏ ⱂ҃ⱃⱃⰽⱏ ·
ⰳ҃ⰾⰰ ⰻ̄̄ⰿⱏ ᾽҃ⰻⱄⱏ · ⰲⱏⰹ ⰶⰵ ⰽⱁⰳⱁ ⰳ҃ⰾⰵⱅⰵ ⰿⱔ ⰱⱏⰹⱅⰹ ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⱄⰻⰿⱁⱀⱏ ⱂⰵⱅⱃⱏ ⱃⰵⱍⰵ · Ⱅⱏⰻ ⰵ̄ⱄⰻ ⱈ҃ⱏ ⱄ҃ⱀⱏ ⰱ҃ⰰ ⰶⰹⰲⰰⰰ̄ⰳⱁ ·
Ⰻ̄ ⱁⱅ҃ⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ ᾽ⰵⰿⱁⱆ · Ⰱⰾⰰⰶⰵⱀⱏ ⰵ̄ⱄⰻ ⱄⰹⰿⱁⱀⰵ · ⰲⰰⱃⰻⱁ̄ⱀⰰ · ⱑ̄ⰽⱁ ⱂⰾⱏⱅⱏ ⰻ̄ ⰽⱃⱏⰲⱐ ⱀⰵ ⰰ̄ⰲⰻ ⱅⰵⰱⰵ · ⱀⱏ ⱁ̄ⱌ҃ⱐ ⰿⱁⰻ̄ · ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·
Ⰻ̄ ⰰ̄ⰸⱐ ⰶⰵ ⱅⰵⰱⱑ ⰳ҃ⰾⱙ · Ⱑ̄ⰽⱁ ⱅⱏⰹ ⰵ̄ⱄⰹ ⱂⰵⱅ̄ⱃⱏ · ⰻ̄ ⱀⰰ ⱄⰵⰿⱏ ⱂⰵⱅⱃⱑ · ⱄⱏⰸⰹⰶⰴⱘ ⱌ҃ⱃⰽⱁⰲⱐ ⰿⱁⱙ̄ · ⰻ̄ ⰲⱃⰰⱅⰰ ⰰ̄ⰴⱁⰲⰰ ⱀⰵ ⱁ̄ⱆⰴⱁⰱⰾⱑⱙ̄ⱅⱏ ⰵ̄ⰻ̄ ·
Ⰻ̄ ⰴⰰⰿⱏ ⱅⰵⰱⱑ ⰽⰾⱓⱍⱔ ⱌ҃ⱃⱄⱅⰲⰻⱑ̄ · ⱀ҃ⰱⱄⱏⱀⰰⰰ̄ⰳⱁ · Ⰻ̄ ᾽ⰵⰶⰵ ⱄⱏⰲⱔⰶⰵⱎⰹ ⱀⰰ ⰸⰵⰿⰻ · ⰱⱘⰴⰵⱅⱏ ⱄⱏⰲⱔⰸⰰⱀⱁ ⱀⰰ ⱀ҃ⰵⰱⱄⱈⱏ · Ⰻ̄ ᾽ⰵⰶⰵ ⰰ̄ⱎⱅⰵ ⱃⰰⰸⰴⱃⱑⱎⰻⱎⰻ ⱀⰰ ⰸⰵⰿⰻ · ⰱⱘⰴⰵⱅⱏ ⱃⰰⰸⰴⱃⱑⱎⰵⱀⱁ ⱀⰰ ⱀ҃ⰱⱄⱈⱏ ·· · -

Ⱂⱁⱔ̄ⱅⱏ ⰻ̄ⱄ҃ⱏ ⱂⰵⱅⱃⰰ ⰻ ⰻ̄ⱑ̄ⰽⱁⰲⰰ ⰻ̄ⱁ̄ⰰ̄ⱀⰰ ⰱⱃⰰⱅⰰ ᾽ⰵⰿⱁⱆ · ⰻ̄ ⰲⱏⰸⰲⰵⰴⰵ ⱔ̄ ⱀⰰ ⰳⱁⱃⱘ ⰲⱏⰹⱄⱁⰽⱘ ⰵ̄ⰴⰹⱀⱏⰻ ·
Ⰻ̄ ⱂⱃⱑⱁ̄ⰱⱃⰰⰸⰻ ⱄⱔ ⱂⱃⱑⰴⱏ ⱀⰹⰿⰻ · Ⰻ̄ ⱂⱃⱁⱄⰲⱏⱅⱑ ⱄⱔ ⰾⰻⱌⰵ ⰵ̄ⰳⱁ ⰰ̄ⰽⱏⰻ ⱄⰾⱏⱀⱌ̄ⰵ · ⰰ̄ ⱃⰻⰸⱏⰹ ⰵ̄ⰳⱁ ⰱⱏⰹⱎⱔ ⰱⱑⰾⱏⰹ ⰰ̄ⰽⱁ ⱄⱀⱑⰳⱐ ·
Ⰻ̄ ⱄⰵ ⱑ̄ⰲⰻⱄⱅⰵ ⱄⱔ ⰻ̄ⰿⱏ ⰿⱁⰻ̄ⱄⰻⰻ̄ · ⰻ̄ ⰻ̄ⰾⰹ̄ⱑ̄ ⱄⱐ ⱀⰹⰿⱏ ⰳ҃ⰾⱎⱅⰰ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⱂⰵⱅⱃⱏ ⱃⰵⱍⰵ ⰻ̄ⱄ҃ⰲⰻ · Ⰳ҃ⰻ ⰴⱁⰱⱃⱁ ⰵ̄ⱄⱅⱏ ⱀⰰⰿⱏ ⱄⱐⰴⰵ ⰱⱏⰻⱅⰻ · Ⰰ̄ⱎⱅⰵ ⱈⱁⱎⱅⰵⱎⰻ ⰴⰰ ⱄⱏⱅⰲⱁⱃⰻⰿⱏ ⱄⱐⰴⰵ ⱅⱃⰹ ⰽⱃⱁⰲⱏⰻ · Ⱅⰵⰱⱑ ᾽ⰵⰴⰹⱀⱏ · ⰻ̄ ⰿⱁⰻ̄ⱄⰹⰻ̄ ⰵ̄ⰴⰹⱀⱏ ᾽ⰻ ⰻ̄ⰾⰹⰻ̄ ⰵ̄ⰴⰻⱀⱏ ·
Ⰵ̄ⰴⰻⱀⰰⱍⰵ ⰶⰵ ⰵ̄ⰿⱁⱆ ⰳ҃ⰾⱎⱅⱓ · ⱄⰵ ⱁ̄ⰱⰾⰰⰽⱐ ⱄⰲⱑⱅⰵⰾⱏ ⱁ̄ⱄⰻⱑ̄ ⱔ̄ · ⰻ̄ ⱄⰵ ⰳⰾⰰⱄ҃ ⰻ̄ⰸⱐ ⱁ̄ⰱⰾⰰⰽⰰ ⰳ҃ⰾⱔ · ⱄⱐ ⰵ̄ⱄⱅⱏ ⱄ҃ⱀⱏ ⰿⱁⰻ̄ ⰲⱏⰸⰾⱓⰱⰾⰵⱀⱏⰹⰻ̄ · ⱅⱁⰳⱁ ⱂⱁⱄⰾⱁⱆⱎⰰⰻ̄ⱅⰵ ·
ⰻ̄ ⱄⰾⱏⰻⱎⰰⰲⱏⱎⰵ ⱁ̄ⱆⱍⰵⱀⰻⱌⰻ ⱂⰰⰴⱘ ⱀⰹⱌⰻ · ⰻ̄ ⱁ̄ⱆⰱⱁⱑ̄ⱎⱔ ⱄⱔ ⰷⱑⰾⱁ ·
Ⰻ̄ ⱂⱃⰻⱄⱅⱘⱂⰾⱏ ᾽҃ⰻⱄⱏ ⱂⱃⰻⰽⱁⱄ᾽ⱀⱘ ⱄⱔ ⰻ̄ⱈ ⰻ̄ ⱃⰵⱍⰵ · ⰲⱏⱄⱅⰰⱀⱑⱅⰵ ⱀⰵ ⰱⱁⰻ̄ⱅⰵ ⱄⱔ ·
ⰲⱏⰸⰲⰵⰴⱏⱎⰵ ⰶⰵ ⱁ̄ⱍⰹ ⱄⰲⱁⰻ̄ · ⱀⰻⰽⱁⰳⱁⰶⰵ ⱀⰵ ⰲⰻⰴⱑⱎⱔ · ⱅⱏⰽⱐⰿⱁ ⰻⱄⰰ ⰵ̄ⰴⰹⱀⱁⰳⱁ ·
Ⰻ̄ ⱄⱏⱈⱁⰴⱔⱎⱅⰵⰿⱏ ⰻ̄ⰿⱏ ⱄⱏ ⰳⱁⱃⱏⰹ · ⰸⰰⱂⱁⰲⱑⰴⰰ ⰻ̄ⰿⱏ ⰻ̄ⱄ҃ⱏ ⰳ҃ⰾⱔ · Ⱀⰻⰽⱁⰿⱁⱆⰶⰵ ⱀⰵ ⱂⱁⰲⱑⰴⰻⱅⰵ ⰲⰻⰴⱑⱀⰻⱑ̄ · ⰴⱁⱀⱐⰴⰵⰶⰵ ⱄ҃ⱀⱏ ⰻ̄ⰸⱐ ⰿⱃⱏⱅⰲⱏⰻⰻ̄ⱈⱏ ⰲ҃ⱏⱄⰽⱃⱄⱀⰵⱅⱏ ·· · -
ⱍ҃ⰽⱏ ⰵ̄ⱅⰵⱃⱏ ⱂⱃⰹⱄⱅⱘⱂⰹ ⰽⱐ ᾽҃ⰻⱄⱁⱆ · Ⰽⰾⰰⱀⱑⱔ̄ ⱄⱔ ⰵⰿⱁⱆ
ⰻ̄ ⰳ҃ⰾⱔ · Ⰳ҃ⰹ ⱂⱁⰿⰹⰾⱁⱆⰻ̄ ⱄ҃ⱀⰰ ⰿ̄ⱁⰵ̄ⰳⱁ · · Ⱑ̄ⰽⱁ ⱀⰰ ⱀⱁⰲⱏⰻ ⰿ҃ⱑ҃ⱌⱔ ⰱⱑⱄⱏⱀⱁⱆⰵⱅ҃ ⱄⱔ ⰻ̄ ⰸⱐⰾⱑ ⱄⱅ̄ⱃⰰⰶⰴⰵⱅⱏ · ⰿⱀ̄ⱁⰶⰻⱌⰵⱙ̄ ⰱⱁ ⱂⰰⰴⰰⰵ̄ⱅ ⱀⰰ ⱁ̄ⰳⱀⱐ · ⰻ̄ ⰿⱀ̄ⱁⰳⰰⱎⱅⰹ ⰲⱏ ⰲⱁⰴⱘ ·
Ⰻ̄ ⱂⱃⰹⰲⱑⱄ ⰻ̄ ⰽⱐ ⱁ̄ⱆⱍⰵⱀⰻⰽⱁⰿⱏ ⱅⰲⱁⰻ̄ⰿⱏ Ⰻ̄ ⱀⰵ ⰲⰸⰿⱁⰳⱁⱎⱔ ⰻ̄ⱌⱑⰾⰹⱅⰹ ⰻ̄ ·
᾽᾽ⱉⱅⰲⱑⱎⱅⰰⰲⱏ ⰶⰵ ⰻ̄ⱄ҃ⱏ ⱃⰵⱍⰵ · ῾Ⱉ̄ ⱃⱁⰴⰵ ⱀⰵⰲⱑⱃⰵⱀⱏ ⰻ̄ ⱃⰰⰸⰲⱃⰰⱎⱅⰵⱀⱏ · ⰴⱁ ⰽⱁⰾⱑ ⰲⱏ ⰲⰰⱄⱏ ⰱⱘⰴⱘ · ⰴⱁ ⰽⱁⰾⱑ ⱅⱃⱏⱂⰾⱙ ⰲⱏⰹ · ⱂⱃⰹⰲⰵⰴⱑⱅⰵ ⰿⰻ ⰻ̄ ⱄⱑⰿⱁ ·
Ⰻ̄ ⰸⰰⱂⱃⱑⱅⰹ ⰵ̄ⰿⱁⱆ ⰻ̄ⱄ҃ⱏ · Ⰻ̄ ⰻ̄ⰸⰻⰴⰵ ᾽ⰻⰸ ⱀⰵⰳⱁ ⰱⱑⱄⱏ · Ⰻ̄ ⰻ̄ⱌⱑⰾⱑ  ᾽ⱁⱅⱃⱁⰽⱏ ⱅⱁⰿⱏ ⱍⰰⱄⱑ ·
Ⱅ̄ⱁⰳⰴⰰ ⱂⱃⰹⱄⱅⱘⱂⱐⱎⰵ ⱁ̄ⱆⱍⰵⱀⰹⱌⰹ ⰽⱏ ⰻ̄ⱄ҃ⱄⱁⱆ ᾽ⰵⰴⰹⱀⱁⰿⱁⱆ ⱃⱑⱎⱔ · Ⱂⱁ ⱍⱐⱅⱁ ⰿⱏⰹ ⱀⰵ ⰲⱏⰸⰿⱁⰳⱁⱈⱁⰿⱏ ⰻ̄ⰸⰳⱐⱀⰰⱅⰹ ⰵ̄ⰳⱁ ·
῾Ⰻ҃ⱄⱏ ⰶⰵ ⱃⰵⱍⰵ ⰻ̄ⰿⱏ ⰸⰰ ⱀⰵⰲⱑⱃⱏⱄⱅⰲⱁ ⰲⰰⱎⰵ · Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · ⰰ̄ⱎⱅⰵ ⰻⰿⰰⱅⰵ ⰲⱑⱃⱘ ⰰ̄ⰽⱏⰹ ⰸⱃⱏⱀⱁ ⰳⱁⱃⱁⱆⱎⱐⱀⱁ · Ⱃⰵⱍⰵⱅⰵ ⰳⱁⱃⱑ ⱄⰵⰻ̄ · ⱂⱃⱑⰻ̄ⰴⰹ ⱁ̄ⱅⱏ ⱄⱘⰴⱑ ⱅⰰⰿⱁ · ⰻ ⱂⱃⱑⰻ̄{ⰻ̄}ⰴⰵⱅⱏ · ᾽ⰻ ⱀⰹⱍⱐⱅⱁⰶⰵ ⱀⰵ ⰲⱏⰸⰿⱁ҃ⰶⱐⱀⱁ ⰱⱘⰴⰵⱅⱏ ⰲⰰⰿⱏ ·
ⱄⱐ ⰶⰵ ⱃⱁⰴⱏ ⱀⰵ ⰻ̄ⱄⱈⱁⰴⰹⱅ · ⱅⱏⰽⱐⰿⱁ ⰿⰾ҃ⱅⰲⱁⱙ̄ ⰻ̄ ⱂⱁⱄⱅⱁⰿⱏ ·
ⰶⰻⰲⱘⱎⱅⰵⰿⱏ ⰶⰵ ⰻ̄ⰿⱏ ⰲⱏ ⰳⰰⰾⰹⰾⰵⰻ̄ · ⱃⰵⱍⰵ ⰻ̄ⰿⱏ ⰻ̄ⱄ҃ⱏ · Ⱂⱃⱑⰴⰰⱀⱏ ⰻ̄ⰿⰰⱅⱏ ⰱⱏⰹⱅⰻ ⱄ҃ⱀⱏ ⱍ҃ⰾⱍⱐ · ⰲⱏ ⱃⱘⱌⱑ ⱍ҃ⰾⰽⰿⱏ ·
ⰻ̄ ⱁⱆⰱⰻⱙ̄ⱅⱏⰻ ᾽ⰹ · ⰻ̄ ⱅⱃⰵⱅⰹⰻ ⰴⰵⱀ҃ ⰲ҃ⱄⰽⱃⱄⱀⰵⱅ҃ ·· -
Ⱂⱃⰹⱄⱅⱘⱂⰻⱎⱔ ⱂⱃⰻⰵ̄ⰿⰾ҃ⱙ̄ⱎⱅⰵⰻ̄ ⰴ᾽ⰹⰴ᾽ⱃⰰⰳ᾽ⰿⰰ ⰽⱏ ⱂⰵⱅⱃⱁⰲⰹ ⰻ̄ ⱃⱑⱎⱔ · ῾Ⱁⱆⱍⰹⱅⰵⰾⱐ ⰲⰰⱎⱐ ⱀⰵ ⰴⰰⰵ̄ⱅⱏ ⰾⰹ ⰴ᾽ⰹⰴ᾽ⱃⰰⰳⱐⰿⰰ ·
Ⱃⰵⱍⰵ ⰵ̄ⰻ̄ · ·:· ⰻ ⰵ̄ⰳⰴⰰ ⰲⱏⱀⰻⰴⱘ ⰲⱏ ⰴⱁⰿⱏ · ⰲⰰⱃⰹ ⰻ̄ ⰻ̄ⱄ҃ⱏ ⰳ҃ⰾⱔ · ⱍⱐⱅⱁ ⱅⰹ ⱄⱔ ⰿⱐⱀⰹⱅⱏ ⱄⰹⰿⱁⱀⰵ ⱌ҃ⱃⰵ ⰸⰵⰿⱐⱀⰹⰻ̄ ⱁ̄ⱅⱏ ⰽⱏⰹⰻ̄ⱈⱏ ⱂⱃⰹ᾽ⰵⰿⰾ҃ⱔ̄ⱅⱏ ⰴⰰⱀⰻ ⰾ᾽ⰹ ⰽⰹⱀ᾽ⱁⱄ̄ · ῾Ⱉ̄ⱅⱏ ⱄⰲⱁⰻ̄ⱈⱏ ⰾⰻ ⱄ҃ⱀⱁⰲⱏ ⰾⰹ ⱁⱅ҃ ⱅⱁⱆⰶⰴⰹⰻ̄ⱈⱏ ·
Ⱃⰵⱍⰵ ⰵ̄ⰿⱁⱆ ⱂⰵⱅⱃⱏ ⱁⱅⱏ ⱅⱁⱆⰶⰴⰹⰻ̄ⱈⱏ · Ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · Ⱁ̄ⱆⰱⱁ ⱄⰲⱁⰱⱁⰴⱏ ⱄⱘⱅⱏ ⱄ҃ⱀⰲⰵ ·
Ⱀⱏ ⰴⰰ ⱀⰵ ⱄⱏⰱⰾⰰⰸⱀⰹⰿⱏ ⰻ̄ⱈ ·Ⱎⰵⰴⱏ ⰲⱏ ⰿⱁⱃⰵ ⰲⱏⰲⱃⱏⰷⰹ ⱘ̄ⰴⰻⱌⱘ · ⰻ̄ ⱙ̄ⰶⰵ ⰻ̄ⰿⰵⱎⰹ ⱂⱃⱑⰶⰴⰵ ⱃⱏⰹⰱⱘ · ⰲⱏⰸⱐⰿⰹ ⱙ̄ · Ⰻ̄ ⱁ̄ⱅⰲⱃⱏⰸⱐ ⱁ̄ⱆⱄⱅⰰ ⰵ̄ⰻ̄ ⱁ̄ⰱⱃⱔⱎⱅⰵⱎⰹ ⱄⱅⰰⱅⰹⱃⱐ · ⱅⱐ ⰲⱏⰸⰵⰿ · ⰴⰰⰶⰴⱏ ⰻ̄ⰿⱏ ⰸⰰ ⰿⱔ ⰻ̄ ⰸⰰ ⱄⱔ ·

῾Ⰻ ⰲⱐ ⱅⱏ ⱍⰰⱄⱏ ⱂⱃⰹⱄⱅⱘⱂⰹⱎⱔ ⱁ̄ⱆⱍⰵⱀⰹⱌⰹ ⰽⱏ ⰻ̄ⱄ҃ⱁⱆ ⰳ҃ⰾⱙⱎⱅⰵ · Ⰽⱅⱁ̄ ᾽ⱁⱆⰱⱁ ⰱⱁⰾⰹⰻ̄ ⰵ̄ⱄⱅⱏ ⰲⱏ ⱌ҃ⱃⱄⱅⰲⰻ ⱀ҃ⰱⱄⱀⱑⰰ̄ⰿⱏ ·
ⰻ̄ ⱂⱃⰹⰸⱐⰲⰰⰲⱏ ⰻ̄ⱄ҃ⱏ ⱁ̄ⱅⱃⱁⱍⱔ · ⰻ̄ ⱂⱁⱄⱅⰰⰲⰾⱏ ⱂⱁ ⱄⱃⱑⰴⱑ ⰻ̄ⱈⱏ ·
ⱃⰵⱍⰵ · Ⰰ̄ⰿⰻⱀ҃ ῾Ⰰⰿⰻⱀ҃ ⰳ҃ⰾⱙ ⰲⰰⰿ · Ⰰ̄ⱎⱅⰵ ⱀⰵ ⱁ̄ⰱⱃⰰⱅⰹⱅⰵ ⱄⱔ ⰻ̄ ⰱⱘⰴⰵⱅⰵ҃ ⱑ̄ⰽⱁ ⰻ̄ ⰴⱑⱅⰹ · ⱀⰵ ⰻ̄ⰿⰰⱅⰵ ⰲⱏⱀⰻⱅⰻ · ⰲⱏ ⱌ҃ⱃⱄⱅⰲⱁ ⱀ҃ⰵⰱⱄⱀⱁⰵ̄ ·
ⰺ̄ⰶⰵ ⰱⱁ ⱄⱔ ⱄⱏⰿⱑⱃⰹⱅⱏ ⱑ̄ⰽⱁ ⰻ̄ ⱁ̄ⱅⱃⱁⱍⱔ ⱄⰵ · ⱅⱏ ⰵ̄ⱄⱅⱏ ⰱⱁⰾⰹⰻ̄ ⰲⱏ ⱌ҃ⱃⱄⱅⰲⰻⰻ̄ ⱀⰱⱄ҃ⰿⱏ ··̅ -
ⰱⰾⱓⰴⱑⱅⰵ · ⰻ̄ ⱀⰵ ⱀⰵⱃⱁⰴⰹⱅⰵ ⱁ̄ ⰵ̄ⰴⰻⱀⱁⰿⱏ ⱁ̄ⱅⱏ ⰿⰰⰾⱏⰻ̄ⰻ̄ⱈ ⱄⰹⱈⱏ · ⰳ҃ⰾⱙ ⰱⱁ ⰲⰰⰿⱏ · ῾Ⱑⰽⱁ ⱀⰻ ⰰ̄ⱀ҃ⰼⰾⰹ ᾽ⰻⱈⱏ ⱀⰰ ⱀ҃ⰱⱄⰵⱈⱏ · ⰲⱏⰹⱀⱘ ⰲⰹⰴⱔⱅⱏ ⰾⰻⱌⰵ ⱁ̄ⱌ҃ⰰ ⰿⱁⰵⰳⱁ ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·
Ⱂⱃⰹⰴⰵ ⰱⱁ ⱄ҃ⱀⱐ ⱍ҃ⰾⱍⱐ ⰲⱏⰸⰹⱄⰽⰰⱅⱏ · ⰻ̄ ⱄ҃ⱂⱄⱅⱏ ··̅ ⱂⱁⰳⱏⰹⰱⱐⱎⰹⰻ̄ⱈ ·
ⱍⱐⱅⱁ ⰶⰵ ⱄⱔ ⰲⰰⰿⱏ ⰿⱐⱀⰹⱅⱏ · ⰰ̄ⱎⱅⰵ ⰱⱘ̄ⰴⰵⱅⱏ ᾽ⱁ̄ⱆ ⰵ̆ⱅⰵⱃⰰ ⱍ҃ⰾⰽⰰ · ̑ⱃ ⱁ̄ⰲⰵⱌⱐ ⰻ̄ ⰸⰰⰱⰾⱘⰴⰹⱅⱏ ⰵ̆ⰴⰹⱀⱁ ⱁⱅ҃ ⱀⰹⱈⱏ · ⱀⰵ ⱁ̄ⱄⱅⰰⰲⰹⱅⱏ ⰾⰹ ⰴⰵⰲⱔⱅⰹ ⰴⰵⱄⱔⱅ ᾽ⰻ ⰴⰵⰲⱔⱅⱏ ⱀⰰ ⰳⱁⱃⰰⱈⱏ · ⰻ̄ ⱎⰵⰴⱏ ⰻⱎⱅⰵⱅⱏ ⰸⰰⰱⰾⱘⰶⰴⱏⱎⰰⰰ̄ⰳⱁ ·
ⰻ̄ ⰰ̄ⱎⱅⰵ ⱁ̄ⰱⱃⱔⱎⱅⰵⱅⱏ ⱄⱔ · Ⰰⰿⰻⱀⱏ Ⰰ̄ⰿⰻⱀ҃ ⰳ҃҃ⰾⱙ ⰲⰰⰿⱏ · Ⱑ̄ⰽⱁ ⱃⰰⰴⱁⱆ᾽ⰵⱅⱏ ⱄⱔ ⱁ̄ ⱀⰵⰻ̄ ⱂⰰⱍⰵ · ⱀⰵⰶⰵⰾⰻ ᾽ⱁ ⰴⰵⰲⱔⱅⰹ ⰴⰵⱄⱔⱅⱏ ᾽ⰻ ⰴⰵⰲⱔⱅⰹ · ⱀⰵ ⰸⰰⰱⰾⱘⰶⰴⱏⱎⰹⰻ̄ⱈⱏ ·
Ⱅⰰⰽⱁ ⱀⱑⱄⱅⱏ ⰲⱁⰾⱑ ⱂⱃⱑⰴⱏ ᾽҃ⱁⱌⰿⱏ ⰲⰰⱎⰹⰿⱏ ⱀ҃ⰱⱄⱀⱏⰻⰻ̄ⰿⱏ · ⰴⰰ ⱂⱁⰳⱏⰻⰱⱀⰵⱅⱏ ⰵ̄ⰴⰹⱀⱏ ⱁ̄ⱅⱏ ⰿⰰⰾⱏⰻⰻ̄ⱈ ⱄⰹⱈⱏ ·
Ⰰ̄ⱎⱅⰵ ⰶⰵ ⱄⱏⰳⱃⱑⱎⰹⱅⱏ ⰱⱃⰰⱅⱃⱏ ⱅⰲⱁⰻ̄ · ⰻ̄ⰴⰹ ⰻ̄ ᾽ⱁⰱⰾⰹⱍⰻ ⰹ ⰿⰵⰶⰴⱓ ⱄⱁⰱⱁⱙ̄ ⰻ̄ ⱅⱑⰿⱐ ⰵⰴⰻⱀⱑⰿⱏ · ⰻ̄ ⰰ̄ⱎⱅⰵ ⱅⰵⰱⰵ ⱂⱁⱄⰾⱁⱆⱎⰰⰵ̄ⱅ ⱂⱃⰹⱁ̄ⰱⱃⱔⱎⱅⰵⱎⰻ ⰱⱃⰰⱅⰰ ⱄⰲⱁⰵ̄ⰳⱁ ·
ⰰ̄ⱎⱅⰵ ⰾⰹ ⱅⰵⰱⰵ ⱀⰵ ⱂⱁⱄⰾⱁⱆⱎⰰⰵ̄ⱅⱏ · ⱂⰰⰽⱏⰹ ⱂⱁⰻ̄ⰿⰻ ⱄⱏ ⱄⱁⰱⱁⱙ̄ · ⰵ̄ⰴⰹⱀⱁⰳⱁ ⰾⰹ ⰴⱐⰲⰰ҃ · ⰴⰰ ⰲⱏ ⱁⱆⱄⱅⱑⱈ ⰴⱐⰲⱁⱓ̄ ⰾⰻ ⱅⱃⰵⰻ ⱄⱏⰲⱑⰴⱑⱅⰵⰾⱐ · ⱄⱅⰰⱀⰵⱅⱏ ⰲⱄⱑⰽⱏ ⰳ҃ⰾⱏ ·
῾Ⰰⱎⱅⰵ ⰶⰵ ⱀⰵ ⱂⱁⱄⰾⱁⱆⱎⰰⰵ̄ⱅⱏ ⰻⱈ · ⱃⱐⱌⰹ ⱌ҃ⱃⰽⰲⰹ · Ⰰ̄ⱎⱅⰵ ⰶⰵ ⰻ̄ ᾽ⱁ ⱌ҃ⱃⰽⰲⰹ ⱀⰵⱃⱁⰴⰹⱅⰻ ⰲⱏⱍⱐⱀⰵⱅⱏ · ⰴⰰ ⰱⱘⰴⰵⱅⱏ ⱅⰹ ⱑⰽⱁ ⰻ̄ ⱔ̄ⰸⱏ᾽ⰻⱍⱐⱀⰻⰽⱏ ⰻ̆ ⰿⱏⰹⱅⰰⱃⱐ ·
Ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · ⰵ̄ⰾⰹⰽⱁ ⰰ̄ⱎⱅⰵ ⱄⱏⰲⱔⰶ?ⱅⰵ ⱀⰰ ⰸⰵⰿⰻ · ⰱⱘⰴⰵⱅⱏ ⱄⱏⰲⱔⰸⰰⱀⱁ ⱀⰰ ⱀ҃ⰱⱄⱈⱏ · ⰻ̄ ⰵ̄ⰾⰹⰽⱁ ⰰ̄ⱎⱅⰵ ⱃⰰⰸⰴⱃⱑⱎⰹⱅⰵ ⱀⰰ ⰸⰵⰿⰻ · ⰱⱘⰴⰵⱅⱏ ⱃⰰⰸⰴⱃⱑⱎⰵⱀⱁ ⱀⰰ ⱀ҃ⰱⱄⱈⱏ ·
Ⱂⰰⰽⱏⰹ ᾽ⰰⰿⰹⱀⱏ ⰳ҃ⰾⱙ ⰲⰰⰿⱏ · Ⱑ̄ⰽⱁ ⰰ̄ⱎⱅⰵ ⰴⱏⰲⰰ ⱁ̄ⱅⱏ ⰲⰰⱄⱏ ⱄⱏⰲⱑⱎⱅⰰⰵⱅⰵ ⱀⰰ ⰸⰵⰿⰻ · ⱁ̄ ⰲⱏⱄⱑⰽⱁ ⰻ̄ ⰲⰵⱎⱅⰹ · Ⰵ᾽ⱔⰶⰵ ⰽⱁⰾⰻⰶⰴⱁ ⱂⱃⱁⱄⰹⱅⰵ · ⰱⱘⰴⰵⱅⱏ ·:· ⰻⰿⰰ ⱁ̄ⱅⱏ ⱁ̄ⱌ҃ⰰ ⰿⱁⰵⰳⱁ ⰺ̄ⰶⰵ ⰵⱄⱅⱏ ⱀⰰ ⱀ҃ⰱⱄⱈ ·
Ⰻ̄ⰴⰵⰶⰵ ⰱⱁ ⰵⱄⱅⰵ ⰴⱐⰲⰰ ⰾⰹ ⱅⱃⰻⰵ̄ · ⱄⱏⰱⱏⱃⰰⱀⰻ ⰲⱏ ⰻⰿⱔ ⰿⱁⰵ̄ · Ⱅⱁⱆ ⰵ̄ⱄⰿⱏ ⱂⱁ ⱄⱃⱑⰴⱑ ᾽ⰻⱈⱏ ·· · · -
ⱁ̄ⱆⱂⱁⰴⱁⰱⰻ ⱄⱔ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · ⱍ҃ⰾⰽⱁⱆ ⱌ҃ⱃⱓ · ⰺ̄ⰶⰵ ⰲⱏⱄⱈⱁⱅⱑ ⱄⱏⱅⱔⰷⰰⱅⰻ ⱄⱔ ⱁ̄ ⱄⰾⱁⰲⰵⱄⰻ · ⱄⱏ ⱃⰰⰱⱏⰹ ⱄⰲⱁⰻ̄ⰿⰹ ·
ⱀⰰⱍⰵⱀⱏⱎⱓ ⰶⰵ ᾽ⰵⰿⱁⱆ ⱄⱏⱅⱔⰷⰰⱅⰹ ⱄⱔ ⱁ̄ ⱄⰾⱁⰲⰵⱄⰻ · Ⱂⱃⰻⰲⱑⱄⱔ ⰵ̄ⰿⱁⱆ ⰴⰾⱏⰶⱐⱀⰻⰽⱏ ⰵ̄ⰴⰻⱀⱏ · ⰴⰾⱏⰶⰵⱀⱏ ⱅⱏⰿⱁⱙ̄ ⱅⰰⰾⰰⱀⱅ̄ⱏ ·
ⱀⰵ ⰻ̄ⰿⱘⱎⱅⱁⱆ ⰶⰵ ⰵ̄ⰿⱁⱆ ⱍⰵⱄⱁ ⰲⱏ[ⰸ]ⰴⰰⱅⰻ · Ⱂⱁⰲⰵⰾⱑ  ⰳ҃ⱐ ᾽ⰵⰳⱁ ⰴⰰ ⱂⱃⱁⰴⰰⰴⱔⱅⱏⰻ · ⰻ̄ ⰶⰵⱀⱘ ⰵ̄ⰳⱁ ᾽ⰻ ⱍⱔⰴⰰ · ᾽ⰻ ⰲⱏⱄⰵ ⰵ̄ⰾⰹⰽⱁ ⰻ̄ⰿⱑⰰ̄ⱎⰵ · ⰻ̄ ⱁ̄ⱅⱏⰴⰰⱅⰹ ⰻ̄ ·
Ⱂⰰⰴⱏ ⰶⰵ ⱁ̄ⱆⰱⱁ ⱃⰰⰱⱁⱅⱏ ⰽⰾⰰⱀⱑ᾽ⰰⱎⰵ ⱄⱔ ⰳ҃ⰾⱔ · Ⰳ҃ⰻ ⱂⱁⱅⱃⱏⱂⰻ ⱀⰰ ⰿⱏⱀⱑ ⰻ̄ ⰲⱏⱄⰵ ⱅⰹ ⰲⱏⰸⰴⰰⰿⱏ ·
Ⰿⰻⰾⱁⱄⱃⱏⰴⱁⰲⰰⰲⱏ ⰶⰵ ⰳ҃ⱐ ⱃⰰⰱⰰ ⱅⱁⰳⱁ ⱂⱁⱆⱄⱅⰹ ⰻ̄ ⰻ̄ ⰴⰾⱏⰳⱏ ⱁ̄ⱅⱏⱂⱁⱆⱄⱅⰻ ⰵ̄ⰿⱁⱆ ·
Ⰻ̄ⱎⰵⰴⱏ ⰶⰵ ⱃⰰⰱⱁⱅ · ⱁ̄ⰱⱃⱑⱅⰵ ⰵ̄ⰴⰹⱀⱁⰳⱁ ⱁⱅ҃ ⰽⰾⰵⰲⱃⱑⱅⱏ ⱄⰲⱁⰻⱈⱏ · ᾽ⰺⰶⰵ ⰱⱑ ⰴⰾⱏⰶⰵⱀⱏ ᾽ⰵⰿⱁⱆ · ⱄⱏⱅⱁⰿⱏ ⱂⱑⱀⱔⰷⱐ · Ⰻ̄ ⰵ̄ⰿⱏ ᾽ⰻ ⰴⰰⰲⰾⱑⰰ\ⱎⰵ ⰳ҃ⰾⱔ · ⰴⰰ[ⰶ]ⰴⱏ ⰿⰻ ⰻ̄ⰿⱏⰶⰵ ⰿⰻ ⰵ̄ⱄⰹ ⰴⰾⱏⰶⰵⱀⱏ ·
Ⱂⰰⰴⱏ ⰶⰵ ⰽⰾⰵⰲⱃⱑ ⱅⱁⱅⱏ ⰿⱁⰾⱑⰰ̄ⱎⰵ ⰻ̄ ⰳ҃ⰾⱔ · Ⱂⱁⱅⱃⱏⱂⰻ ⱀⰰ ⰿⱐⱀⱑ ⰻ̄ ⰲⱐⱄⰵ ⱅⰻ ⰲⱐⰸⰴⰰⰿ ·
ⱁ̄ⱀⱏ ⰶⰵ ⱀⰵ ⱈⱁⱅⱑⰰ̄ⱎⰵ̄ · Ⱀⱏ ⰲⰵⰴⱏ ⰻ̄ ⰲⱏⱄⰰⰴⰹ ⰻ̄ ⰲⱏ ⱅⰵⰿⱏⱀⰻⱌⱘ · ⰴⱁⱀⱐⰴⰵⰶⰵ ⰲⱏⰴⰰⱄⱅⱏ ⰵ̄ⰿⱁⱆ ⰴⰾⱏⰳⱏ ⰲⰵⱄⱐ ·
Ⰲⰻⰴⱑⰲⱏⱎⰵ ⰶⰵ ⰽⰾⰵⰲⱃⱑⱅⰻ ⰱⱏⰻⰲⱏⱎⰰⰰ̄ · ⱄⱏⰶⰰⰾⰻⱎⱔ ⱄⰻ ⰷⱑⰾⱁ · ⰻ̄ ⱂⱃⰹⱎⰵⰴⱏⱎⰵ ⱄⱏⰽⰰⰸⰰⱎⱔ ⰳ҃ⰴⱀⱁⱆ ⱄⰲⱁⰵ̄ⰿⱁⱆ ⰲⱏⱄⱑ ⰱⱏⰹⰲⱏⱎⰰⰰ̄ ·
ⱅⱁⰳⰴⰰ ⱂⱃⰹⰸⱏⰲⰰⰲⱏ ⰻ̄ ⰳ҃ⱀⱏ ⰵ̄ⰳⱁ · Ⰳ҃ⰾⰰ ⰵ̄ⰿⱁⱆ ⱃⰰⰱⰵ ⰾⱘⰽⰰⰲⱏⰹⰻ̄ · ⰲⰵⱄⱐ ⰴⰾⱏⰳⱐ ⱅⰲⱁⰻ̄ ⱁ̄ⱅⱏⱂⱁⱆⱄⱅⰻⱈⱏ ⱅⰵⰱⱑ · Ⱂⱁⱀⰵ{ⱀⰵ}ⰶⰵ ⱁ̄ⱆⰿⱁⰾⰻ ⰿⱔ ·
Ⱀⰵ ⱂⱁⰴⱁⰱⰰⰰ̄ⱎⰵ ⰾⰹ ⰻ̄ ⱅⰵⰱⱑ · ⱂ҃ⱁⰿⰾ҃ⰲⰰⱅⰹ ⰽⰾⰵⰲⱃⱑⱅⰰ ⱅⰲⱁⰵ̄ⰳⱁ · Ⱑ̄ⰽⱁ ᾽ⰻ ⰰ̄ⰸⱏ ⱅⱔ ⱂ҃ⱁⰿⰾ҃ⰲⰰⱈ ·
ⰻ̄ ⱂⱃⱁⰳⱀⱑⰲⰰⰲⱏ ⱄⱔ ⰳ҃ⱐ ⰵ̄ⰳⱁ ⱂⱃⱑⰴⰰⱄⱅⱏⰻ ⰿⱘⱍⰹⱅⰵⰾⰵⰿⱏ · ⰴⱁⱀⱐⰴⰵⰶⰵ ·:· ⰲⱏⰴⰰⱄⱅⱏ ⰴⰾⱏⰳⱐ ⰲⰵⱄⱐ ·
Ⱅⰰⰽⱁ ⰻ̄ ⱁ̄ⱌ҃ⱏ ⰿⱁⰻ̄ ⱀ҃ⰱⱄⱀⱏⰻ ⱄⱏⱅⰲⱁⱃⰹⱅⱏ ⰲⰰⰿⱏ · ⰰ̄ⱎⱅⰵ ⱀⰵ ⱁ̄ⱅⱏⱂⱁⱆⱎⱅⰰⰵ̄ⱅⰵ ⰽⱁⰶⱐⰴⱁ ⰱⱃⰰⱅⱁⱆ ⱄⰲⱁⰵⰿⱁⱆ · ⱁ̄ⱅⱏ ⱄ҃ⱃⰴⱌⱐ ⰲⰰⱎⰻⱈⱏ · ⱂⱃⱑⰳⱃⱑⱎⰵⱀⰻⱑ ⰻ̄ⱈⱏ ··̅ -

Ⱂⱃⰹⱄⱅⱘⱂⰹⱎⱔ ⱇⰰⱃⰹⱄⰵⰻ̄ ⰽⱐ ⰻ̄ⱄ҃ⰲⰻ · Ⰻ̄ⱄⰽⱁⱆⱎⰰⱙ̄ⱎⱅⰵ ⰻ̄ · ⰻ̄ ⰳ҃ⰾⱎⱅⰵ · Ⰰ̆ⱎⱅⰵ ⰴⱁⱄⱅⱁⰻ̄ⱅⱏ ⱍ҃ⰽⱁⱆ ⱂⱁⱆⱄⱅⰻⱅⰹ ⰶⰵⱀⱘ ⱄⰲⱁⱙ̄ ⱂⱁ ⰲⱏⱄⱑⰽⱁⰻ̄ ⰲⰹⱀⱑ ·
῾Ⱁⱀⱏ ⰶⰵ ⱁ̄ⱅⰲⱑⱎⱅⰰⰲⱏ ⱃⰵⱍⰵ ⰻ̄ⰿⱏ · Ⱀⱑⱄⱅⰵ ⰾⰻ ⱍⱐⰾⰹ ⱀⰹⰽⱁⰾⰻⰶⰵ · ⱑ̄ⰽⱁ ⱄⱏⱅⰲⱁⱃⰵⰻ̅̄ ⰻ҃ⱄⱂⱂⱃⱐⰲⰰ̅ ⰿⱘⰶⰵ᾽ⱄⰽ᾽ⱏ ⱂⱁⰾⱏ ⰻ̄ ⰶⰵⱀⰵⱄⰽⱏ · ⱄⱏⱅⰲⱁⱃⰹⰾⱏ ᾽ⱑ ⰵ̄ⱄⱅ ·
Ⰻ̄ ⱃⰵⱍⰵ · ⱄⰵⰳⱁ ⱃⰰⰴⰻ ⱁ̄ⱄⱅⰰⰲⰹⱅⱏ ⱍ҃ⰽⱏ ⱁ̄ⱌ҃ⰰ ⰻ̄ ⰿ҃ⱅⱃⱏ · Ⰻ̄ ⱂⱃⰹⰾⱑⱂⰹⱅⱏ ⱄⱔ ⰶⰵⱀⱑ ⱄⰲⱁⰻ̄ · ⰻ̄ ⰱⱘⰴⰵⱅⰵ ᾽ⱁⰱⰰ ⰲⱏ ⱂⰾⱏⱅⱏ ᾽ⰵⰴⰹⱀⱘ ·
ⱅⱑⰿⱏⰶⰵ ⱓ̄ⰶⰵ ⱀⱑⱄⱅⰵ ⰴⱏⰲⰰ · ⱀⱏ ⰵ̄ⰴⰹⱀⰰ ⱂⰾⱏⱅⱐ · ⰵ̄ⰶⰵ ⰱ҃ⱏ ⱄⱏⱍⰵⱅⰰ · ⱍ҃ⰾⰽⱏ ⰴⰰ ⱀ҃ⰵ҃ ⱃⰰⰸⰾⱘⱍⰰⰵ̄ⱅⱏ ·
ⰳ҃ⰾⰰⱎⱔ ⰵ̄ⰿⱁⱆ · ⱍⱐⱅⱁ ⱁ̄ⱆⰱⱁ ⰿⱁⱄⰹⰻ̄ ⰸⰰⱂⱁⰲⱑⰴⰰ ⰴⰰⱅⰹ ⰽⱐⱀⰹⰳⱏⰹ ⱃⰰⱄⱂⱁⱆⱄⱅⱏⱀⱏⰹⱔ̄ · ·:· ⰻ ⱁⱅⱏⱂⱁⱆⱄⱅⰹⱅⰹ ⱙ̆ ·
ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⱑ̄ⰽⱁ ⰿⱁⱄⰹⰻ̄ ⱂⱁ ⰶⰵⱄⱅⱁⱄⱃⱏⰴⰹⱓ̄ ⰲⰰⱎⰵⰿⱁⱆ ⱂⱁⰲⰵⰾⱑ ⰲⰰⰿⱏ ⱂⱁⱆⱄⱅⰹⱅⰹ ⰶⰵⱀⱏⰹ ⰲⰰⱎⱔ · ⰻ̄ⱄⱂⱃ̄ⱏⰲⰰ ⰶⰵ ⱀⰵ ⰱⱏⰹⱄ҃ ⱅⰰⰽⱁ ·
ⰳ҃ⰾⱙ ⰶⰵ ⰲⰰⰿⱏ · ⱑ̄ⰽⱁ ⰺ̄ⰶⰵ ⰰ̄ⱎⱅⰵ ⱂⱁⱆⱄⱅⰻⱅⱏ ⰶⰵⱀⱘ ⱄⰲⱁⱙ̄ · ⱃⰰⰸⰲⱑ ⱄⰾⱁⰲⰵⱄⰵ ⱂⱃⱑⰾⱓⰱⱁⰴⱑⰻ̄ⱀⰰ · ⱅⰲⱁⱃⰹⱅⱏ ⱙ̄ ⱂⱃⱑⰾⱓⰱⱏⰹ ⱅⰲⱁⱃⰹⱅⰹ · ⰻ̄ ⰶⰵⱀⱔⰻ̄ ⱄⱔ ⱂⱁⰴⱏⰱⱑⰳⱁ᾽ⱙ · ⱂⱃⱑⰾⱓⰱⱏⰹ ⱅⰲⱁⱃⰹⱅⱏ ·
Ⰳ҃ⰾⰰ[ⱎⱔ] ⰵ̄ⰿⱁⱆ ⱁ̄ⱆⱍⰵⱀⰻⱌⰹ ⰵⰳⱁ · ῾Ⰰⱎⱅⰵ ⱅⰰⰽⰰ ᾽ⰵⱄⱅⱏ ⰲⰻⱀⰰ ⱄⱏ ⰶⰵⱀⱁⱙ̄ ⱍ҃ⰽⱁⱆ · ⱁ̄ⱆⱀⱑⰵ̄ ⰵ̄ⱄⱅⱏ ⱀⰵ ⰶⰵⱀⰻⱅⰹ ⱄⱔ ·
Ⱁ̄ⱀⱏ ⰶⰵ ⱃⰵⱍⰵ ᾽ⰻⰿⱏ · Ⱀⰵ ⰲⱐⱄⰹ ⰲⱏⰿⱑⱄⱅⱔⱅ ⱄⰾⱁⰲⰵⱄⰵ ᾽ⱅⱁⰳⱁ · ⱀⱏ ⰻ̄ⰿⱏⰶⰵ ⰴⰰⱀⱁ ᾽ⰵⱄⱅⱏ ·
Ⱄⱘⱅⱏ ⰱⱁ ⰽⰰⰶⰵⱀⰻⱌⰻ · ·:· ⱔ̄ⰶⰵ ᾽ⰻⱄⰽⰰⰸⰹⱎⱔ ⱍ҃҃ⰾⱌⰻ · Ⰻ̄ ⱄⱘⱅⱏ ⰽⰰⰶⰵⱀⰻⱌⰹ ⰺ̄ⰶⰵ ⰻ̄ ⱍⱃⱑⰲⰰ ⰿ҃ⱅⱃⱀⱑ ⱃⱁⰴⰹⱎⱔ ⱄⱔ ⱅⰰⰽⱁ · ῾Ⰻ ⱄⱘⱅⱏ ⰽⰰⰶⰵⱀⰻⱌⰻ · ⰺ̄ⰶⰵ ⰻ̄ⱄⰽⰰⰸⰹⱎⱔ ⱄⰰ̄ⰿ̄ⰻ · ⱌ҃ⱃⱄⱅⰲⰻⱑ̄ ⱃⰰⰴⰹ ⱀ҃ⰵⰱⱄⱀⰰⰰ̄ⰳⱁ · Ⰿⱁⰳⱏⰻⰹ̄ ⰲⱏⰿⱑⱎⱅⰰⱅⰹ ⰴⰰ ⰲⱏⰿⱑⱄⱅⰹⱅⱏ ·· · · -
Ⱓ̄ⱀⱁⱎⰰ ⰵ̄ⱅⰵⱃⱏ ⱂⱃⰹⱄⱅⱘⱂⰹ ⰽⱏ ⰻ̄ⱄ҃ⰲⰻ · ⰿⱁⰾⱔ ⰻ̄ ⰻ̄ ⰳ҃ⰾⱔ · Ⱁ̄ⱆⱍⰹⱅⰵⰾⱓ ⰱⰾⰰⰳⱏⰻ · ⱍⱐⱅⱁ ⰱⰾⰰⰳⱁ ⱄⱏⱅⰲⱁⱃⱙ · ⰴⰰ ⰻⰿⰰⰿⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ ·
ⱁ̄ⱀⱏ ⰶⰵ ⱃⰵⱍⰵ ⰵ̄ⰿⱁⱆ · ⱍⱐⱅⱁ ⰿⱔ ⰳ҃ⰾⰵⱎⰹ ⰱⰾⰰⰳⰰ · ⱀⰹⰽⱅⱁⰶⰵ ⰱⰾⰰⰳⱐ ⱅⱏⰽⱐⰿⱁ ⰱ҃ⱏ ᾽ⰵⰴⰹⱀⱏ · Ⰰ̄ⱎⱅⰵ ⰾⰹ ⱈⱁⱎⱅⰵⱎⰻ ⰲⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ ⰲⱏⱀⰻⱅⰹ · Ⱄⱏⰱⰾⱓⰴⰹ ⰸⰰⱂⱁⰲⱑⰴⰹ ·
ⰳ҃ⰾⰰ ⰵ̄ⰿⱁⱆ ⰽⱏⰻⱔ̄ · ῾Ⰻ҃ⱄⱏ ⰶⰵ ⱃⰵⱍⰵ ⰵ̄ⰿⱁⱆ ᾽ⰵⰶⰵ ⱀⰵ ⱁ̄ⱆⰱⰹⰵ̄ⱎⰹ · · ⱀⰵ ⱂⱃⱑⰾⱓⰱⱐ ⱄⱏⱅⰲⱁⱃⰹⱎⰹ · ⱀⰵ ⱁ̄ⱆⰽⱃⰰⰴⰵⱎⰹ ·
ⱍⱐⱅⰹ ᾽҃ⱁⱌⰰ ⰻ̄ ⰿⰰ̄ⱅ̄ⰵⱃ · Ⰻ̄ ⰲⱏⰸⰾⱓⰱⰹⱎⰻ ⰻ̆ⱄⰽⱃⱏⱀⱑⰰ̄ⰳⱁ ⱄⰲⱁⰵ̄ⰳⱁ ⰰ̄ⰽⱁ ⰻ̄ ⱄⰰⰿⱏ ⱄⱔ ·
Ⰳ҃ⰾⰰ ⰵ̄ⰿⱁⱆ ⱓ̄ⱀⱁⱎⰰ · ⰲⱄ̄ⱑ ⱄⰻ ⱄⱏⱈⱃⰰⱀⰻⱈ ⱁⱅ҃ ⱓ̄ⱀⱁⱄ᾽ⱅⰹ ⰿⱁ᾽ⰵⱔ̆ · ⱍⰵⱄⱁ ⰵ̆ⱄ᾽ⰿⱏ ᾽ⰵⱎⱅⰵ ⱀⰵ ⰴⱁⰽⱁⱀⱏⱍⰰⰾⱏ ·
Ⰻ̄ ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · ῾Ⰰⱎⱅⰵ [ⱈⱁⱎⱅⰵ]ⱎⰹ ⱄ᾽ⱏⰲⱃⱏⱎⰵⱀⱏ ⰱⱏⰹⱅⰹ · Ⰻ̄ⰴⰹ ⰻ̄ ⱂⱃⱁⰴⰰⰶⰴⱏ ⰻ̄ⰿⱑⱀⰹⰵ̄ ⱅⰲⱁⰵ · ⰻ̄ ⰴⰰⰶⰴⱏ ⱀⰻⱎⱅⰹⰻ̄ⰿⱏ · Ⰻ̄ ⰻ̄ⰿⱑⱅⰹ ⰻⰿⰰⱎⰻ ⱄⱏⰽⱃⱁⰲⰹⱎⱅⰵ ⱀⰰ ⱀ҃ⰱⱄⱈⱏ · Ⰻ̄ ⱂⱃⰹⰴⰹ ⰲⱏ ⱄⰾⱑⰴⱏ ⰿⰵⱀⰵ ·
Ⱄⰾⱏⰻⱎⰰⰲⱏ ⰶⰵ ⱓ̄ⱀⱁⱎⰰ ⱄⰾⱁⰲⱁ ⱄⰵ ⱁ̄ⱅⰹⰴⰵ ⱄⰽⱃⱏⰱⱔ · ⰱⱑ ⰱⱁ ⰻ̄ⰿⱑⱔ̄ ⱄⱏⱅⱔⰶⰰⱀⰻⱑ̄ ⰿⱏⱀⱁⰳⰰ ·
ⰻ̄ⱄ҃ⱏ ⰶⰵ ⱃⰵⱍⰵ ⱁ̄ⱆⱍⰵⱀⰻⰽⱁⰿⱏ ⱄⰲⱁⰻ̄ⰿⱏ · Ⰰ̄ⰿⰹⱀ҃ ⰳ҃ⰾⱙ ⰲⰰⰿ - · ·· ⱑⰽⱁ ⱀⰵ ⱁ̄ⱆⰴⱁⰱⱐ ⰲⱐⱀⰻⰴⰵⱅⱏ ⰱⱁⰳⰰⱅⱏ ⰲⱏ ⱌ҃ⱃⱄⱅⰲⱁ ⱀ҃ⰱⱄⱐⱀⱁⰵ̄ ·
Ⱂⰰⰽⱏⰹ ⰳ҃ⰾⱙ ⰲⰰⰿⱏ · Ⱑ̄ⰽⱁ ⱁ̄ⱆⰴⱁⰱⱑⰵ̄ ⰵ̄ⱄⱅⱏ ⰲⰵⰾⱐⰱⱘⰴⱁⱆ ⱄⰽⱁⰸⱑ ⱁ̄ⱆⱎⰹ ⰻ̄ⰳⱐⰾⰹⱀⱑ ⱂⱃⱁⰻ̄ⱅⰻ · ⱀⰵⰶⰵⰾⰻ ⰱⱁⰳⰰⱅⱁⱆ · ⰲⱏ ⱌ҃ⱃⱄⱅⰲⰻⰵ̄ ⰱ҃ⰶⰹⰵ ⰲⱏⱀⰻⱅⰻ ·
Ⱄⰾⱏⰻⱎⰰⰲⱏⱎⰵ ⰶⰵ ⱁ̄ⱆⱍⰵⱀⰹⱌⰻ · Ⰴⰻⰲⰾⱑⰰ̄ⱈⱘ ⱄⱔ ⰷⱑⰾⱁ ⰳ҃ⰾⱎⱅⰵ · ⰽⱅ̄ⱁ ⱁ̄ⱆⰱⱁ ⰿⱁⰶⰵⱅⱏ ⱄ҃ⱂⱄⰵⱀⱏ ⰱⱏⰻⱅⰹ ·
ⰻ̄ ⰲⱏⰸⱐⱃⱑⰲⱏ ᾽҃ⰻⱄⱏ ⱃⰵⱍⰵ ⰻⰿⱏ · ⱉⱅ҃ ⱍ҃ⰽⱏ ⱀⰵⰲⱏⰸⰿⱁⰶⱀⰰ · ⰰ̄ ⱁⱅ҃ ⰱ҃ⰰ ⰲⱄⱑ̄ ⰲⱏⰸ᾽ⰿⱁⰶⱐⱀⰰ ⱄⱘⱅⱏ ·· · -
Ⱉⱅ҃ⰲⱑⱎⱅⰰⰲⱏ ⰶⰵ ⱂⰵⱅⱃⱏ ⱃⰵⱍⰵ ⰵ̄ⰿⱁⱆ ·· ⰳ҃ⰹ ⱄⰵ ⰿⱏⰹ ⱁⱄⱅⰰⰲⰹⱈⱁⰿⱏ ⰲⱄ̄ⱑ · ⰻ̄ ⰲⱏ ⱄⰾⱑⰴⱏ ⱅⰵⰱⰵ ⰻ̄ⰴⱁⰿ · ⱍⱅ̄ⱁ ⱁ̄ⱆⰱⱁ ⰱⱘⰴⰵⱅⱏ ⱀⰰⰿⱏ ·
ⰻ̄ⱄ҃ⱏ ⰶⰵ ⱃⰵⱍⰵ ⰻ̄ⰿⱏ · Ⰰ̄ⰿⰻⱀ҃ ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · Ⱑ̄ⰽⱁ ⰲⱏⰻⱎⰵⰴⱏⱎⰵⰻ̄ ⱂⱁ ⰿⱐⱀⱑ · ⰲⱏ ⱂⰰⰽⱏⰹ ⰱⱏⰻⱅⰹⰻ̄ · Ⰵ̄ⰳⰴⰰ ⱄⱔⰴⰵ ⱄ҃ⱀⱏ ⱍ҃ⰾⱍⱐ · ⱀⰰ ⱂⱃⱑⱄⱅⱁⰾⱑ ⱄⰾⰰⰲⱏⰹ ⱄⰲⱁ᾽ⰵⱔ̄ · Ⱄⱔⰴⰵⱅⰵ ⰻ̄ ⰲⱏⰹ ⱀⰰ ⰴⰲ̄ⱁⱓ̄ ⱀⰰ ⰴⰵⱄⱔⱅⰵ ⱂⱃⱑⱄⱅⱁ҃ⰾⱁⱆ · Ⱄⱘⰴⱔⱎⱅⰵ ⱁ̄ⰱⱑⰿⰰ ⱀⰰ ⰴⰵⱄⱔⱅⰵ ⰽⱁⰾⱑⱀⱁⰿⰰ ⰻ̄ⰸ҃ⰾⰲⱁⰿⰰ ·
Ⰻ̄ ⰲⱐⱄⱑⰽⱐ ⰺ̄ⰶⰵ ⱁ\ⱄⱅⰰⰲⰹⱅⱏ ⰱⱃⰰⱅⰹⱙ̄ · ⰾⰻ ⱄⰵⱄⱅⱃⱏⰹ · ⰾⰻ ⱁ̄ⱌ҃ⰰ ⰾⰻ ⰿⰰⱅⰵⱃⱐ · ⰾⰻ ⰶⰵⱀⱘ ⰾⰻ ⰴⱑⱅⰻ · ⰾⰻ ⱄⰵⰾⰰ ⰻ̄ ⱈⱃⰰⰿⰻⱀⱏⰻ ⰻ̄ⰿ᾽ⰵ᾽ⱀⰵ ⰿⱁⰵ̄ⰳⱁ ⱃⰰⰴⰹ · ⱄⱏⱅⱁⱃⰹⱌⰵⱙ̄ ⱂⱃⰹⰻⰿⰵⱅⱏ · ⰻ̄ ⰶⰻⰲⱁⱅ ⰲⱑⱍⱐⱀⱏⰹⰻ̄ ⱀⰰⱄⰾⱑⰴⰹⱅⱏ ·
Ⰿⱀⱁⰷⰹ ·:· ⰶⰵ ⰱⱘⰴⱘⱅⱏ ⱂⱃ̄ⱏⰲⰹⰻ̄ ⱂⱁⱄⰾⱑⰴⱐⱀⰻⰻ̄ · ⰻ̄ ⱂⱁⱄⰾⱑⰴⱀⰻⰻ̄ ⱂⱃⱏⰲⰻⰻ · ̄

Ⱂⱁⰴⱁⰱⱐⱀⱁ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · ⱍ҃ⰾⰽⱁⱆ ⰴⱁⰿⱁⰲⰻⱅⱁⱆ · ⰺ̄ⰶⰵ ᾽ⰻ̄ⰸⰹⰴⰵ ⰽⱁⱆⱂⱏⱀⱁ ⱁ̄ⱆⱅⱃⱁ · ⱀⰰⱔ̄ⱅⱏ ⰴⱑⰾⰰⱅⰵⰾⱏ ⰲⱏ ⰲⰹⱀⱁⰳⱃⰰⰴⱏ ⱄⰲⱁⰻ̄ ·
ⱄⱐⰲⱑⱎⱅⰰⰲⱏ ⰶⰵ ⱄⱏ ⰴⱑⰾⰰⱅⰵⰾⱏⰹ · ⱂⱁ ⱂⱑⱀⱔⰷⱁⱆ ⱀⰰ ⰴⰵⱀⱐ · ⱂⱁⱄⱐⰾⰰ ⱔ̄ ⰲⱏ ⰲⰹⱀⱁⰳⱃⰰⰴⱏ ⱄⰲⱁⰻ̄ ·
Ⰻ̄ ⰻ̄ⱎⰵⰴⱏ ⰲⱏ ⱅⱃⰵⱅⰻⱙ̄ ⰳⱁⰴⰹⱀⱘ · ⰲⰹⰴⱑ ⰻ̄ⱀⱏⰻ ⱀⰰ ⱅⱃⱏⰶⰻⱎⱅⰻ ⱄⱅⱁⱔⱎⱅⱔ ⱂⱃⰰⰸⰴⱏⱀⱏⰹ ·
ⰻ̄̄ ⱅⱑⰿⱐ ⱃⰵⱍⰵ · ⰻ̄ⰴⱑⱅⰵ ⰲⱏ ⰲⰹⱀⱁⰳⱃⰰⰴⱐ ⰿⱁⰻ̄ · Ⰻ̄ ⰵ̄ⰶⰵ ⰱⱘⰴⰵⱅⱏ ⱂⱃⰰⰲⱏⰴⰰ · ⰴⰰⰿⱏ ⰲⰰⰿⱏ -
ⱁ̄ⱀⰻ ⰶⰵ ⰻ̄ⰴⱘ · Ⱂⰰⰽⱏⰹ ⰶⰵ ⰻ̄ⱎⰵⰴⱏ ⰲⱏ ⱎⰵ\ⱄⱅⱘⱙ̄ ᾽ⰻ ⰲⱏ ⰴⰵⰲⱔⱅⱘⱙ̄ ⰳⱁⰴⰻⱀⱘ · ⱄⱐⱅⰲⱁⱃⰻ ⱅⰰⰽⱁⰶⰴ̄ⰵ ·
Ⰲⱏ ⰵ̄ⰴⰹⱀⱘⱙ̄ ⰶⰵ ⱀⰰ ⰴⰵⱄⱔⱅⰵ ⰳⱁⰴⰻⱀⱘ · Ⰻ̄ⱎⰵⰴⱏ ⱁ̄ⰱⱃⱑⱅⰵ ⰴⱃⱁⱆⰳⱏⰻⱔ̄ ⱄⱅⱁⱔ̄ⱎⱅⱔ · ⰻ̄ ⰳ҃ⰾⰰ ⰻ̄ⰿⱏ · ⱍⱐⱅⱁ ⱄⱅⱁⰻ̄ⱅⰵ ⱄⱐⰴⰵ ⰲⰵⱄⱐ ⰴⰵⱀ҃ ⱂⱃⰰⰸⰴⱏⱀⰻ ·
ⰻ̄ ⰳ҃ⰾⰰⱎⱔ ⰵ̄ⰿⱁⱆ · Ⱑ̄ⰽⱁ ⱀⰹⰽⱅ̄ⱁⰶⰵ ⱀⰵ ⱀⰰⱔ̄ⱅⱏ ⱀⰰⱄⱏ · ⰻ̄ ⰳ҃ⰾⰰ ⰻ̄ⰿⱏ · ᾽ⰻⰴⱑⱅⰵ ⰻ̄ ⰲⱏⰻ ⰲⱏ ⰲⰻⱀⱁⰳⱃⰰⰴⱏ ⰿⱁⰻ̄ · ⰻ̄ ⰵ̄ⰶⰵ ⰱⱘⰴⰵⱅⱏ ⱂ᾽ⱃⰰⰲ᾽ⰴⰰ ⰲⱏⱄⱂⱃⰹ᾽ⰻⰿⰵⱅⰵ ·
Ⰲⰵⱍⰵⱃⱁⱆ ⰶⰵ ⰱⱏⰹⰲⱎ̄ⱁⱆ · ⰳ҃ⰾⰰ ⰳ҃ⰴⱀⱐ ⰲⰹⱀⱁⰳⱃⰰⰴⰰ · ⰽⱐ ⱂⱃⰹⱄⱅⰰⰲⱏⱀⰹⰽⱁⱆ ⱄⰲⱁⰵ̄ⰿⱁⱆ · ⱂⱃⰹⰸⱁⰲⰹ ⰴⱑⰾⰰⱅⰵⰾⱔ · ᾽ⰻ̄ ⰴⰰⰶⰴⱐ ⰻ̄ⰿⱏ ⰿⱏⰸⰴⱘ · Ⱀⰰⱍⰵⱀⱏ ⱁ̄ⱅⱏ ⱂⱁⱄⰾⱑⰴⱐⱀⰻⱈⱏ ⰴⱁ ⱂⱃⱏⰲⱏⰹⰻ̄ⱈⱏ ·
Ⱂⱃⰹⱎⰵⰴⱏⱎⰹⰻ̄ ⰶⰵ · ⰲⱏ ⰵ̄ⰴⰹⱀⱘ ⱀⰰ ⰴⰵⱄⱔⱅⰵ ⰳⱁⰴⰹⱀⱘ · ⱂⱃⰹⱔ̄ⱄⱔ ⱂⱁ ⱂⱑⱀⱔⰷⱁⱆ ·
῾Ⰻ ⱂⱃⰹⱎⰵⰴⱐⱎⰵⰻ̄ ⱂⱃⱏⰲⱑⰵ̄ · ⰿⱏⱀⱑⰰ̄ⱈⱘ ⱄⱔ ⰲⱔⱎⱅⰵ ⱂⱃⰹⱔ̄ⱅⰹ · ⰻ̄ ⱂⱃⰻⱔ̄ⱄⱔ ⰻ̄ ⱅⰹ ⱂⱁ ⱂⱑⱀⱔⰷⱁⱆ ·
ⰻ̄ ⱂⱃⰹⰵ̄ⰿⱏⱎⰵ ⱃⱏⱂⱅⰰⰰ̄ⱈⱘ · ⱀⰰ ⰳⱄⱂ҃ⰴⱀⰰ ·
ⰳ҃ⰾⱎⱅⰵ · Ⱑ̄ⰽⱁ ⱄⰹⰻ̄ ⱂⱁⱄⰾⱑⰴⱏⱀⰹⰻ̄ · Ⰵ̄ⰴⰹⱀⱏ ⱍⰰⱄⱏ ⱄⱏⱅⰲⱁⱃⰻⱎⱔ · ⰻ̄ ⱃⰰⰲⱏⱀⱏⰻ ⱔ̄ ⱀⰰⰿⱏ ⱄⱏⱅⰲⱁⱃⰹⰾⱏ ⰵ̄ⱄⰹ · ⱂⱁⱀⰵⱄⱏⱎⰻⰻ̄ⰿⱏ · ⱅⱔⰳⱁⱅⱘ ⰴⱐⱀⰵ ⰻ̄ ⰲ῾ⰰⱃ\ⱏ ·
Ⱁ̄ⱀⱏ ⰶⰵ ⱁⱅ҃ⰲⱑⱎⱅⰰⰲⱏ ⱃⰵⱍⰵ ⰽⱏ ⰵ̄ⰴⰹⱀⱁⰿⱁⱆ ⰻ̄ⱈⱏ Ⰴⱃⱁⱆⰶⰵ ⱀⰵ ⱁ̄ⰱⰹⰶⰴⱘ ⱅⰵⰱⰵ · Ⱀⰵ ⱂⱁ ⱂⱑⱀⱔⰷⱁⱆ ⰾⰹ ⱄⱏⰲⱑⱎⱅⰰⱈⱏ ⱄⱏ ⱅⱁⰱⱁⱙ̄ ·
ⰲⱐⰸⱐⰿⰹ ⱄⰲⱁⰵ̄ ⰻ̄ ⰻ̄ⰴⰹ̄ · ⱈⱁⱎⱅⱘ ⰶⰵ ⰻ̄ ⱄⰵⰿⱁⱆ ⱂⱁⱄⰾⱑⰴⱏⱀⱓⰿⱁⱆ ⰴⰰⱅⰹ ⱑ̄ⰽⱁ ⰻ̄ ⱅⰵⰱⱑ ·
Ⰻ̄ⰾⰻ ⱀⱑⱄⱅⱏ ⰿⰻ ⰾⱑⱅⱐ · ⱄⱏⱅⰲⱁⱃⰹⱅⰻ ⰵ̄ⰶⰵ ⱈⱁⱎⱅⱘ ⰲⱏ ⱄⰲⱁⰻ̄ⱈⱏ ⰿⰻ · Ⰰ̄ⱎⱅⰵ ⱁ̄ⰽⱁ ⱅⰲⱁⰵ̄ ⰾⱘⰽⰰⰲⱁ ⰵ̄ⱄⱅⱏ · ⱀⱏ ⰰ̄ⰸⱐ ⰱⰾⰰⰳⱐ ⰵ̄ⱄ᾽ⰿⱐ̄ ·
Ⱅⰰⰽⱁ ⰱⱘⰴⱘⱅⱏ ⱂⱁⱄⰾⱑⰴⱏⱀⰹⰻ ⱂⱃⱏⰲⰹⰻ̄ · ⰻ̄ ⱂⱃⱏⰲⰹⰻ̄ ⱂⱁⱄⰾⱑⰴⱐⱀⰹⰻ̄ · Ⰿⱀⱁⰷⰻ ⰱⱁ ⱄⱘⱅⱏ ⰸⱐⰲⰰⱀⰹ · ⰿⰰⰾⱁ ⰶⰵ ⰻ̄ⰸⰱⱃⰰⱀⱏⰻⰻ̄ⱈ ·· -
Ⰻ̄ⱄⱈⱁⰴⱔⱎⱅⱁⱆ ᾽҃ⰻⱄⱁⱆ ⱉⱅ҃ ⰵ̄ⱃⰹⱈⱁⱀⰰ · ⱂⱁ ⱀⰵⰿⱏ ⰻ̄ⰴⱘ ⱀⰰⱃⱁⰴⰹ ⰿⱐⱀⱁⰷⰻ̄ ·
ⰻ̄ ⱄⰵ ⰴⱏⰲⰰ ⱄⰾⱑⱂⱐⱌⰰ · ⱄⱑⰴⱔⱎⱅ̄ⰰ ⱀⰰ ⱂⱘⱅⰹ · Ⱄⰾⱏⰻⱎⰰⰲⱏⱎⰰ ⱑ̄ⰽⱁ ⰻ̄ⱄ҃ⱏ ⰿⰻⰿⱁⱈⱁⰴⰹⱅ · Ⰲⱏⰸⱐⱂⰹⱄⱅⰵ ⰳ҃ⰾⱎⱅⰰ · Ⱂⱁⰿⰹⰾⱁⱆⰻ̄ ⱀⱏⰹ ⰳ҃ⰻ҃ ⱄ҃ⱀⱁⱆ ⰴ҃ⰴⰲⱏ ·
ⱀⰰⱃⱁⰴⱏ ⰶⰵ ⱂⱃⱑⱎⱅⰰⰰⱎⰵ ⰻ̄ⰿⰰ ⰴⰰ ⱁ̄ⱆⰿⰾ҃ⱏ̄ⱍⰹⱅⰰ · Ⱁ̄ⱀⰰ ⰶⰵ ⱂⰰⱍⰵ ⰲⱏⱂⰹⱑ̄ⰰ̄ⱄⱅⰵ ⰳ҃ⰾⱎⱅⰰ · ⱂⱁⰿⰻⰾⱁ̄ⱆⰻ̄ ⱀⱏⰹ ⱄ҃ⱀⰵ ⰴ҃ⰴⰲⱏ ·
Ⰻ̄ ⱄⱅⰰⰲⱏ ⰻ̄ⱄ҃ⱏ ·:· ⱂⱃⰻⰳⰾⰰⱄⰻ ⱑ̄ ⰻ̄ ⱃⰵⱍⰵ · Ⱍⱐ̄ⱅⱁ ⱈⱁⱎⱅⰵⱅⰰ ⰴⰰ ⱄⱏⱅⰲⱁⱃⱙ ⰲⰰⰿⰰ ·
Ⰳ҃ⰾⰰⱄⱅⰵ ⰵ̄ⰿⱁⱆ ⰳ҃ⰻ · ⰴⰰ ⱁ̄ⱅⰲⱃⱏⰸⰵⱅⰵ ⱄⱔ ⱁ̄ⱍⰹ ⱀⰰⱓ̄ ·
ⰿⰾ҃ⱄⱃⱏⰴⱁⰲⰰⰲⱏ ⰶⰵ ᾽ⱑ ⰻ҃ⱄ · Ⱂⱃⰹⰽⱁⱄⱀⱘ ⱄⱔ ⱁ̄ⱍⰻⱓ̄ ⰻ̆ⰿⰰ · ⰻ̄ ⰰ̄ⰱⰻⰵ̄ ⱂⱃⱁⰸⱐⱃⱑⱄⱅⰵ ᾽ⰻ ⱂⱁ ⱀⰵⰿⱏ ⰻ̄ⰴⰵⱅⰵ ·· · -

Ⰵⰳⰴⰰ ⱂⱃⰹⰱⰾⰹⰶⰹ ⱄⱔ ⰻ̄ⱄ҃ⱏ ⰲⱏ ⰵ̄ⱃⰾ҃ⰿⱏ Ⱂⱃⰹⰴⰵ ⰲⰹⱅⱚⰰⰳⰻⱙ̄ · ⰽⱐ ⰳⱁⱃⱑ ⰵ̄ⰾⰵⱁ̄᾽ⱀⱄ᾽ⱅⱑ · Ⱅⱁⰳⰴⰰ ⰻ̄ⱄ҃ⱏ ⱂⱁⱄⱏⰾⰰ ⰴⰲ̄ⰰ ⱁ̄ⱆⱍⰵⱀⰻⰽⰰ
ⰳ҃ⰾⱔ ⰻ̄ⰿⰰ · ᾽ⰻⰴⱑⱅⰰ ⰲⱏ ⰲⰵⱄⱐ ⱑⰶⰵ ⰵ̄ⱄⱅⱏ ⱂⱃⱑⰿⱁ ⰲⰰⰿⰰ · Ⰻ̄ ⱁ̄ⰱⱃⱔⱎⱅⰵⱅⰰ ⱁ̄ⱄⱐⰾⱔ ⱂⱃⰹⰲⱔⰸⰰⱀⱁ · ⰻ̄ ⰶⱃⱑⰱⱔ ⱄⱐ ⱀⰻⰿⱏ · Ⰻ̄ ⱁ̄ⱅⱃⱑⱎ̄ⱎ̄ⰰ̄ ⱂⱃⰹⰲⰵⰴⱑⱅⰰ ⰿⰻ ·
Ⰻ̄ ⰰ̄ⱎⱅⰵ ⱃⰵⱍⰵⱅⱏ ⰽⱐⱅⱁ ⰲⰰⰿⰰ ⱍⱐⱅⱁ · ⱃⱐⱌⱑⱅⰰ ⱑ̄ⰽⱁ ⰳ҃ⱐ ⱅⱃⱑⰱⱁⱆⰵ̄ⱅⱏ ⰵ̄ⱓ̄ · Ⰻ̄ ⰰ̄ⰱⰻⰵ̄ ⱂⱁⱄⱐⰾⰵⱅⱏ ⱑ̄ ·
Ⱄⰵ ⰶⰵ ⰲⱄⰵ ⰱⱏⰻⱄ҃ ⰴⰰ ⱄⱐⰱⱘⰴⰵⱅⱏ ⱄⱔ ⱃⰵⱍⰵⱀⱁⰵ̄ ⱂⱃⱃ҃ⰽⰿⱏ ⰳ҃ⰾⱎⱅⰵⰿⱏ ·
Ⱃⱐⱌⱑⱅⰵ ⰴⱐⱎⱅⰵⱃⰹ ⱄⰻⱁ̄ⱀⱁⰲⱑ · Ⱄⰵ ⱌ҃ⱃⱐ ⱅⰲⱁⰻ̄ ⰳⱃⱔⰴⰵⱅⱏ ⱅⰵⰱⱑ · ⰽⱃ̄ⱁⱅⱁⰽⱏ · Ⰻ̄ ⰲⱐⱄⱑⰴⱏ ⱀⰰ ⱁ̄ⱄⱐⰾⱔ ⰻ ⰶⱃⱑⰱⱔ ⱄ҃ⱀⰰ ⱑ̄ⱃⰵⰿⱏⱀⰻⱍⰰ ·
Ⱎⰵⰴⱏⱎⰰ ⰶⰵ ⱁ̄ⱆⱍⰵⱀⰻⰽⰰ ⰻ̄ ⱄⱏⱅⰲⱁⱃⱎⰰ ⱑ̄ⰽⱁⰶⰵ ⱂⱁⰲⰵⰾⱑ ⰻ̄ⰿⰰ ⰻ̄ⱄ҃ⱏ ·
ⱂⱃⰻⰲⱑⱄⱅⰵ ⱁ̄ⱄⱐⰾⱔ ⰻ̄ ⰶⱃⱑⰱⱔ · ⰻ̄ ⰲⱏⰸⰾⱁⰶⰻⱎⱔ ⰲⱃⱏⱈⱁⱆ ⱃⰻⰸⱏⰻ ⱄⰲⱁⱔ̄ · Ⰻ̄ ⰲⱏⱄⱑⰴⰵ ⰲⱃⱏⱈⱁⱆ ⰻ̄ⱈⱏ ·
᾽ⰿⱀ̄ⱁⰶⰰⰻⱎⰹ ⰶⰵ ⱀⰰ̄ⱃⱁ̄ⰴ̄ⰻ · Ⱂⱁ̄ⱄⱅⱐ̄ⰾⰰⱎ̄ⱔ
ⱍ҃ⰾⰽⱏ ⰵ̄ⱅⰵⱃⱏ ⰱⱑ ⰴⱁⰿⱁⰲⰻⱅⱏ · ⰺ̄ⰶⰵ ⱀⰰⱄⰰⰴⰹ ⰲⰹⱀⱁⰳⱃⰰⰴⱏ · ⰻ̄ ⱁ̄ⱂⰾⱁⱅⱁⰿⱏ ⰻ̄ ⱁ̄ⰳⱃⰰⰴⰹ · ⰻ̄ ⰻ̄ⱄⰽⱁⱂⰰ ⰲⱏ ⱀⰵⰿ ⱅⱁⱍⰹⰾⱁ · ⰻ̄ ⱄⱁⰸⱐⰴⰰ ⱄⱅⰾⱏⱂⱐ · Ⰻ̄ ⰲⱏⰴⰰⱄⱅⱏⰻ ⰴⱑⰾⰰⱅⰵⰾⰵⰿⱏ ⰻ̄ ⱁ̄ⱅⰻⰴⰵ ·
Ⰵ̄ⰳⰴⰰ ⰶⰵ ⱂⱃⰻⰴⰵ ⰲⱃⱑⰿⱔ ⱂⰾⱁⰴⱁⰿⱏ · Ⱂⱁⱄⱏⰾⰰ ⱃⰰⰱⱏⰻ ⱄⰲⱁⱔ̄ ⰽⱐ ⰴⱑⰾⰰⱅⰵⰾⰵⰿⱏ · ⱂⱃⰹⱔ̄ⱅⰹ ⱂⰾⱁⰴⱏⰹ ⰵ̄ⰳⱁ ·
Ⰻ̄ ᾽ⰵⰿⱎⰵ ⰴⱑⰾⰰⱅⰵⰾⰵ ⱃⰰⰱⱏⰻ ⰵ̄ⰳⱁ · ᾽ⱁⰲⱁⰳⱁ ⰱⰻⱎⱔ · ⱁ̄ⰲⱁⰳⱁ ⱁ̄ⱆⰱⰹⱎⱔ · ⱁ̄ⰲⱁⰳⱁ ⰶⰵ ⰽⰰⰿⰵⱀⰻⰵ̄ⰿⱏ ⱂⱁⰱⰻⱎⱔ ·
Ⱂⰰⰽⱏⰹ ⱂⱁⱄⱏⰾⰰ ᾽ⰻⱀⱏⰹ ⱃⰰⰱⱏⰻ ⰿ᾽ⱀⱁⰶⰰⰻ̄ⱎⱔ ⱂⱃⱏⰲⱏⰹⰻ̄ⱈⱏ · ⰻ̄ ⱄⱏⱅⰲⱁⱃⰹⱎⱔ ⰻ̄ⰿⱏ ⱅⱁⰶⰴⰵ ·
Ⱂⱁⱄⰾⱑⰴⱏ ⰶⰵ ⱂⱁⱄⱐⰾⰰ ⱄ҃ⱀⰰ ⱄⰲⱁⰵ̄ⰳⱁ ⰳ҃ⰾⱔ · ⱁ̄ⱆⱄⱃⰰⰿⰾ҃ⱑ̄ⱙ̄ⱅⱏ ⱄⱔ ⱄ҃ⱀⰰ ⰿⱁⰵ̄ⰳⱁ ·
Ⰴⱑⰾⰰⱅⰵⰾⰵ ⰶⰵ ⱅⰻ ⰵ̄ⰳⰴ̄ⰰ ⱁ̄ⱆⰸⱐⱃⱑⱎⱔ ⱄ҃ⱀⱏ ⱃⱑⱎⱔ ⰲⱏ ⱄⰵⰱⱑ · ⱄⱐ ⰵ̄ⱄⱅⱏ ⱀⰰⱄⰾⱑⰴⱐⱀⰻⰽⱐ ⱂⱃⰹⰴⱑⱅⰵ ⱁ̄ⱆⰱⰻⱑ̄ⰿⱁ ⰻ̄ · ⰻ̄ ⱁ̄ⱆⰴⱃⱏⰶⰻⰿⱏ ⰴⱁⱄⱅⱁⱑ̄ⱀⰻⰵ̄ ⰵ̄ⰳⱁ ·
Ⰻ̄ ⰵ̄ⰿⱏⱎⰵ ᾽ⰻ ⰻ̄ⰸⰲⱑⱄⱔ ⰲⱁⱀⱏ ⰻ̄ⰸ ⰲⰻⱀⱁⰳⱃⰰⰴⰰ · ··̅ Ⰻ̄ ⱁ̄ⱆⰱⰻⱎⱔ ⰻ̄ ·
ⰵ̄ⰳⰴⰰ ⰶⰵ ⱁ̄ⱆⰱⱁ ⱂⱃⰹⰴⰵⱅⱐ ⰳ҃ⱐ ⰲⰹⱀⱁⰳⱃⰰⰴ҃ · ⱍⱏⱅⱁ ⱄⱏⱅⰲⱁⱃⰹⱅⱏ ⰴⱑⰾⰰⱅⰵⰾⰵⰿⱏ ⱅⱑⰿⱏ ·
Ⰳ҃ⰾⰰ ⰵ̄ⰿⱁⱆ Ⰸⱐⰾⱏⰹ ⰸⱐⰾⱑ ⱂⱁⰳⱁⱆⰱⰻⱅⱏ ⱔ̄ · ⰻ̄ ⰲⰻⱀⱁⰳⱃⰰⰴⰰ ⱂⱃⱑⰴⰰⱄⱅⱏ ⰻ̄ⱀⱑⰿⱏ ⰴⱑⰾⰰⱅⰵⰾⰵⰿⱏ - ⰺ̄ⰶⰵ ⰲⱏⰸⰴⰰⰴⱔⱅⱏ ⰵ̄ⰿⱁⱆ ⱂⰾⱁⰴⱏ ⰲⱏ ⰲⱃⱑⰿⰵⱀⰰ ⱄⰲⱁⱑ̄ ·
Ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⱀⱑⱄⱅⰵ ⰾⰻ ⱍⱐⰾⰹ ⱀⰻⰽⱁⰾⰹⰶⰵ ⰲⱏ ⰽⱐⱀⰻⰳⰰⱈⱏ · Ⰽⰰⰿⰵⱀⱏ ⰵ̄ⰳⱁⰶⰵ ⱀⰵ ⰲⱏ ⱃⱔⰴⱁⱆ ⱄⱏⱅⰲⱁⱃⰹⱎⱔ ⰸⰹⰶⰴⱘⱎⱅⰵ᾽ⰻ · ⱄⱐ ⰱⱏⰹⱄ҃ ⰲⱏ ⰳⰾⰰⰲⱘ ⱘ̄ⰳⱐⰾⱁⱆ · Ⱉⱅ̄̄ⱏ ⰳ҃ⰰ ⰱⱏⰹⱄ҃ ⱄⰹ ⰻ̄ ⰵ̄ⱄⱅⱏ ⰴⰹⰲⱏⱀⰰ ⰲⱏ ⱁ̄ⱍⰻⱓ̄ ⱀⰰⱎⰵⱓ̆ ·· · -

ⱁ̄ⱆⱂⱁⰴⱁⰱⰹ ⱄⱔ ⱌ҃ⱃⱐⱄⱅⰲⱁ ⱀ҃ⰱⱄⱀⱁⰵ̄ · ⱍ҃ⰽⱁⱆ ⱌ҃ⱃⱓ · ⰺ̄ⰶⰵ ⱄⱏⱅⰲⱁⱃⰻ ⰱⱃⰰⰽⱏ ⱄ҃ⱀⱁⱆ ⱄⰲⱁⰵ̄ⰿⱁ҃ⱆ ·
Ⰻ̆ ⱂⱁⱄⱏⰾⰰ ⱃⰰⰱⱏⰹ ⱄⰲⱁⱔ̄ · Ⱂⱃⰹⰸⱐⰲⰰⱅⰻ ⰸⱐⰲⰰⱀⱏⰹⱔ̄ ⱀⰰ ⰱⱃⰰⰽⱐ · ⰻ̄ ⱀⰵ ⱈⱁⱅⱑⰰ̄ⱈⱘ ⱂⱃⰹⱅⰹ ·
Ⱂⰰⰽⱏⰹ ⱂⱁⱄⱏⰾⰰ ⰻ̄ⱀⱏⰻ ⱃⰰⰱⱏⰹ ⰳ҃ⰾⱔ · ⱃⱐⱌⱑⱅⰵ ⰸⱐⰲⰰⱀⱏⰻⰻ̄ⰿⱏ · ⱄⰵ ⱁ̄ⰱⱑⰴⱏ ⰿⱁⰻ̄ ⱁ̄ⱆⰳⱁⱅⱁⰲⰰⱀ · ⱓ̄ⱀⱐⱌⰹ ⰿⱁⰻ̄ ⰻ̄ ⱁ̄ⱆⱂⰹⱅⱑⱀⰰⰰ̄ ⰻ̄ⱄⰽⱁⰾⰵⱀⰰⰰ̄ · ⰻ̄ ⰲⱐⱄⱑ ⰳⱁⱅⱁⰲⰰ · Ⱂⱃⰹⰴⱑⱅⰵ ⱀⰰ ⰱⱃⰰⰽ҃ ·
ⱁ̄ⱀⰻ ⰶⰵ ⱀⰵⱃⱁⰶⰴⱏⱎⰵ ⱁ̄ⱅⰻⰴⱘ · ῾Ⱁⰲⱐ ⱀⰰ ⱄⰵⰾⱁ ⱄⰲⱁⰵ̄ · ⱁ̄ⰲⱏ ⱀⰰ ⰽⱁⱆⱂⰾⱙ ⱄⰲⱁⱙ̄ ·
Ⰰ̄ ⱂⱃⱁⱍⰹⰻ̄ ⰵ̄ⰿⱏⱎⰵ ⱃⰰⰱⱏⰹ ⰵ̄ⰳⱁ · ⰴⱁⱄⰰⰴⰹⱎⱔ ⰻ̄ⰿⱏ · ⰻ̄ ⰻ̄ⰸⰱⰻⱎⱔ ⱔ̄ ·
Ⱄⰾⱏⰹⱎⰰⰲⱏ ⰶⰵ ⱌ҃ⱃⱏ ⱅⱏ · ⱃⰰⰸⰳⱀ̄ⱑⰲⰰⰲⱏ ⱄⱔ · ⰻ̄ ⱂⱁⱄⱐⰾⰰ ⰲⱁⱔ̄ ⱄⰲⱁⱔ̄ · ⰻ̄ ⱂⱁⰳⱁⱆⰱⰻ ⱁ̄ⱆⰱⰹⰻ̄ⱌⱔ ⱅⱏⰻ҃ ·҃ ⰻ̄ ⰳⱃⰰⰴⱏ ⰻ̄ⱈⱏ ⰸⰰⰶⱐⰶⰵ ·
Ⱅⱁⰳⰴ̄ⰰ ⰳ҃ⰾⰰ ⱃⰰⰱⱁⰿⱏ ⱄⰲⱁ҃᾽ⰻⰿⱏ · ⰱⱃⰰⱌⰹ ⱁ̄ⱆⰱⱁ ⱁ̄ⱆⰳⱁⱅⱁⰲⰰⱀⰹ ⱄⱘⱅⱏ · ⰰ̄ ⰸⱏⰲⰰⱀⰹⰻ̄ ⱀⰵ ⰱⱑⱎⱔ ⰴⱁⱄⱅⱁⰻ̄ⱀⰹ ·
ⰻ̄ⰴⱑⱅⰵ ⱁ̄ⱆⰱⱁ ⱀⰰ ⰻ̄ⱄⱈⱁⰴⰹⱎⱅⰰ ⱂⱘⱅⰹⰻ̄ · ⰻ̄ ⰵ̄ⰾⰹⰽⱁ ⰰ̄ⱎⱅⰵ ⱁ̄ⰱⱃⱔⱎⱅⰵⱅⰵ · ⱂⱃⰹⰸⱁⰲⱑⱅⰵ ⱀⰰ ⰱⱃⰰⰽⱏⰻ ·
Ⰻ̄ ⰻ̄ⱎⰵⰴⱐⱎⰵ ⱃⰰⰱⰻ ⱅⰹ ⱀⰰ ⱃⰰⱄⱂⱘⱅⰹⱑ ⱂⱘⱅⰻ · ⱄⱏⰱⱏⱃⰰⱎⱔ ⰲⱏⱄⱔ ⱔ̄ⰶⰵ ⱁ̄ⰱⱃⱑⱅⱘ · ⰸⱐⰾⱏⰹⱔ̄ ⰶⰵ ᾽ⰻ ⰴⱁⰱⱃⱏⰻⱔ̄ · ῾Ⰻ ⰻ̄ⱄⱂⰾⱏⱀⰻⱎⱔ ⱄⱔ ⰱⱃⰰⱌⰹ ⰲⱏⰸⰾⰵⰶⱔⱎⱅⱐⰻ̄ⱈⱏ ·
Ⰲⱏⱎⰵⰴⱏ ⰶⰵ ⱌ҃ⱃⱏ ⱅⱏ ⰲⰹⰴⱑⱅⱏ ⰲⱏⰸⰾⰵⰶⱔⱎⱅⰹⰻ̄ⱈⱏ · Ⰲⰹⰴⱑ ⱅⱁⱆ ⱍ҃ⰾⰽⰰ ⱀⰵ ⱁ̄ⰱⰾⱏⱍⰵⱀⰰ ⰲⱏ ⱁ̄ⰴⱑⰰ̄ⱀⰹⰵ̄ ⰱⱃⰰⱍⱐⱀⱁⰵ̄ ·
ⰻ̄ ⰳ҃ⰾⰰ ⰵ̄ⰿⱁⱆ ⰴⱃⱁⱆⰶⰵ · Ⰽⰰⰽⱁ ⰲⱏⱀⰻⰴⰵ ⱄⱑⰿⱁ · ⱀⰵ ⰻ̄ⰿⱏⰹ ⱁ̄ⰴⱑⰰⱀⰻⰰ̄ ⰱⱃⰰⱍⱐⱀⰰⰰ̄ⰳⱁ · Ⱁ̄ⱀⱏ ⰶⰵ ᾽ⱁⱆⰿⰾ҃ⱏ̄ⱍⰰ ·
Ⱅⱁⰳⰴⰰ ⱃⰵⱍⰵ ⱌ҃ⱃⱐ ⱅⱏ · ⱄⰾⱁⱆⰳⰰⰿⱏ · ⱄⱏⰲⱔⰸⰰⰲⱏⱎⰵ ⰵ̄ⰿⱁⱆ ⱃⱘⱌⱑ ⰻ̄ ⱀⱁⰷⱑ · Ⰲⱏⰸⱐⰿⱑⱅⱁ ᾽ⰻ · ⰻ̄ ⰲⱏⰲⱃⱏⰷⱑⱅⰵ ⰻ̄ ⰲⱏ ⱅⱏⰿⱘ ⰽⱃⱁⰿⱑⱎⱐⱀⱙⱙ̄ · Ⱅⱁⱆ ⰱⱘⰴⰵⱅⱏ ⱂⰾⰰⱍⱐ ⰻ̄ ⱄⰽⱃ̄ⱏⰶⱐⱅⱏ ⰸⱘⰱⱁⰿⱏ ·
Ⰿⱐⱀⱁⰷⰻ ⰱⱁ ⱄⱘⱅⱏ ⰸⱐⰲⰰⱀⰻ · ⰿⰰⰾⱁ ⰶⰵ ⰻ̄ⰸⰱⱐⱃⰰⱀⱏⰻ̄ⰻ̄ⱈⱏ ·· · -
ⱄⱏⰲⱑⱅⱏ ⱄⱏⱅⰲⱁⱃⰹⱎⱔ ⱇⰰⱃⰹⱄⰵⰻ̄ ⱀⰰ ᾽҃ⰻⱄⰰ · ⰴⰰ ⱁ̄ⰱⰾⱐⱄⱅⱔⱅⱏⰻ ⱄⰾⱁⰲⱁⰿⱏ ·
ⰻ̄ ⱂⱁⱄⱏⰹⰾⰰⱙ̄ⱅ ⰽⱐ ⱀⰵⰿⱁⱆ[ ⱁⱆ]ⱍⰵⱀⰻⰽⱏⰻ ⱄⰲⱁⱔ̄ · ⱄⱏ ⰻ̄ⱃⱁⰴⰹ᾽ⱑⱀⱏⰹ ⰳ҃ⰾⱎⱅⰵ ⱁ̄ⱆⱍⰻⱅⰵⰾⱓ · ⰲⱑⰿⱏ ⱑ̄ⰽⱁ ⰻ̄ⱄⱅⰹⱀⰵⱀⱏ ⰵ̄ⱄⰻ · ⰻ̄ ⱂⱘⱅⰹ ⰱ҃ⰶⰹⱓ ⰲⱏ ⰻ̄ⱄⱅⰻⱀⱘ ⱁ̄ⱆⱍⰹⱎⰹ · ⰻ̄ ⱀⰵ ⱃⱁⰴⰹⱎⰻ ⱀⰹ ⱁ̄ ⰽⱁⰿⱏⰶⰵ ⱀⰵ ⰸⱐⱃⰹⱎⰹ ⰱⱁ ⱀⰰ ⰾⰹⱌⰰ ⱍ҃҃ⰾⰽⰿⱏ ·
Ⱃⱐⱌⰹ ᾽ⱁⱆⰱⱁ ⱀⰰⰿⱏ ⱍⱐⱅⱁ ⱅⰹ ⱄⱔ ⰿⱐⱀⰻⱅⱏ · ⰴⱁⱄⱅⱁⰻ̄ⱅⱏ ⰾⰹ ⰴⰰⱅⰹ ⰽⰹⱀⱁⱄⱐ ⱌ҃ⱃⰲⰹ ⰻⰾⰻ ᾽᾽ⱀⰹ ·
Ⱃⰰⰸⱁⱆⰿⱑⰲⱏ ⰶⰵ ⰻ̄ⱄ҃ⱏ ⰾⱘⰽⰰⰲⰵⱄⱅⰲ̆ⰹⱑ̄ ⰻ̄ⱈⱏ ⱃⰵⱍⰵ · Ⱍⱐⱅⱁ ⰿⱔ ᾽ⰻⱄⰽⱁⱆⱎⰰⰵ̄ⱅⰵ ⱆ̄ⱂⱁⰽⱃⰹⱅⰹ ·
Ⱂⱁⰽⰰⰶⰹⱅⰵ ⰿⰹ ⱁ̄ⰱⱃⰰⰸⱐ ⰽⰹⱀⱁⱄⱐⱀⱏⰻ · Ⱁ̄ⱀⰹ ⰶⰵ ⱂⱃⰹⱀⱑⱄⱔ ⰵ̄ⰿⱁⱆ ⱂⱑ̄᾽ⱀⱔⰷⱐ ·
ⰻ҃ⱄ ⰶⰵ ⰳ҃ⰾⰰ ⰻ̄ⰿⱏ · ⱍⰻⰻ̄ ᾽ⰵⱄⱅⱏ ⱁ̄ⰱⱃⰰⰸⱁⱄⱐ · ⰻ̄ ⱀⰰⱂⰹⱄⰰⱀⰻⰵ̄ ·
Ⰳ҃ⰾⰰⱎⱔ ⰵ̄ⰿⱁⱆ ⰽⰵⱄⰰⱃⰵⰲⱏ · ·· ··̅ ⱅⱁⰳⰴⰰ ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · Ⰲⱏⰸⰴⰰⰴⰹⱅⰵ ⱁ̄ⱆⰱⱁ ⰽⰵⱄⰰⱃⰵⰲⰰ ⰽⰵⱄⰰⱃⱓ · ⰻ̄ ⰱ҃ⰶⰻⰰ̄ ⰱ҃ⰲⰻ ·
ⱄⰾⱏⰹⱎⰰⰲⱏⱎⰵ ⰶⰵ ⰴⰹⰲⰹⱎⱔ ⱄⱔ · ᾽ⰻ ⱁ̄ⱄⱅⰰⰲⰾⱏⱎⰵ ⰻ̄ ⱁ̄ⱅⰹⰴⱘ ·· -
ⰸⰰⰽⱁⱀⱐⱀⰻⰽⱐ ⰵ̄ⱅⰵⱃⱏ · Ⱂⱃⰹⰴⰵ ⰽⱏ ⰻ̄ⱄ҃ⱁⱆ · ⰻ̄ⱄⰽⱁⱆⱎⰰⱔ̄ ⰻ̄ ⰻ̄ ⰳ҃ⰾⱔ ·
ⱁ̄ⱆⱍⰹⱅⰵⰾⱓ · ⰽⰰⱑ̄ ⰸⰰⱂⱁⰲⱑⰴⱏ ⰱⱁⰾⱐⱎⰹ ⰲⱏ ⰸⰰⰽⱁⱀⱑ ⰵ̄ⱄⱅⱏ ·
῾Ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰿⱁⱆ · Ⰲⱏⰸⰾⱓⰱⰻⱎⰹ ⰳ҃ⰰ ⰱ҃ⰰ ⱅⰲⱁⰵ̄ⰳⱁ · Ⰲⱐⱄⱑⰿⱐ ⱄ҃ⱃⰴⱌⰵⰿ ⱅⰲⱁⰻ̄ⰿⱏ · Ⰻ̄ ⰲⱄ̄ⰵⱙ̄ ⰴ҃ⱎⰵⱙ̄ ⱅⰲⱁⰵ̄᾽ⱙ · ·:· ⰻ̄ ⰲⱄ̄ⰵⱙ̄ ⰽⱃⱑⱂⱁⱄⱅⰻⱙ̆ ⱅⰲⱁⰵ̄ⱙ̆ · ⰻ̄ ⰲⱄ̄ⰵⱙ̄ ⰿⱏⰹⱄⰾⰹⱙ̄ ⱅⰲⱁⰵ̄ⱙ̄ ·
Ⱄⰹ ⰵ̄ⱄⱅⱏ ⱂⱃⱏⰲⰰ᾽ⱑ ⰻ̄ ⰱⱁⰾⱐⱎⰰⰰ̄ ⰸⰰⱂⱁⰲⱑⰴⱐ ·
Ⰲⱏⱅⱁⱃⰰⱑ̄ ⰶⰵ ⱂⱁⰴⱁⰱⱐⱀⰰ ⰵ̄ⰻ̄ · Ⰲⱏⰸⰾⱓⰱⰻⱎⰹ ⰻ̄ⱄⰽⱃⱐⱀⱑⰰ̄ⰳⱁ ⱄⰲⱁⰵ̄ⰳⱁ ⱑ̄ⰽⱁ ⰻ̄ ⱄⰰⰿⱏ ⱄⱔ ·
Ⰲⱏ ⱄⰵⱓ̄ ⱁ̄ⰱⱁⱓ̄ ⰸⰰⱂⱁⰲⱑⰴⰹⱓ̄ · Ⰲⰵⱄⱐ ⰸⰰⰽⱁⱀⱏ ⰻ̄ ⱂ҃ⱃⱃⱌⰹ ⰲⰹⱄⱔⱅ ·
Ⱄⱏⰱⱏⱃⰰⱀⱁⰿⱏ ⰶⰵ ⱇⰰⱃⰹⱄⰵⱁ̄ⰿⱏ · Ⰲⱏⱂⱃⱁⱄⰻ ⱔ̄ ⰻ̄̄҃ⱄⱏ
ⰳ҃ⰾⱔ · ⱍⱅ̄ⱁ ⱄⱔ ⰲⰰⰿⱏ ⰿⱐⱀⰻⱅⱏ ⱁ̄ ⱈ҃ⱑ · ⱍⰹⰻ̄ ⰵ̄ⱄⱅⱏ ⱄ҃ⱀⱏ · ⰳ҃ⰾⰰⱎⱔ ᾽ⰵⰿⱁⱆ ⰴ҃ⰲⰴⱁⰲⱏ ·
ⰳ҃ⰾⰰ ⰻ̄ⰿⱏ · ⰽⰰⰽⱁ ⱁ̄ⱆⰱⱁ ⰴ҃ⰴⱏ · ⰴ҃ⱈⰿⱏ ⰳ҃ⰰ ⱀⰰⱃⰹⱌⰰⰵ̄ⱅⱏ ⰹ ⰳ҃ⰾⱔ ·
Ⱃⰵⱍⰵ ⰳ҃ⱐ ⰳ҃ⱓ ⰿⱁⰵ̄ⰿⱁⱆ · ⱄⱑⰴⰹ ⱁ̄ ⰴⰵⱄⱀ̄ⱘⱙ̄ ⰿⰵⱀⰵ · ⰴⱁⱀⱐⰴⰵⰶⰵ ⱂⱁⰾⱁⰶⱘ ⰲⱃⰰⰳⱏⰹ ⱅⰲⱁⱔ̄ ⱂⱁⰴⱏⱀⱁⰶⰻⰵ̄ ⱀⱁⰳⰰⰿⰰ ⱅⰲⱁⰻ̄ⰿⰰ ·
Ⰰ̄ⱎⱅⰵ ⱁ̄ⱆⰱⱁ ⰴ҃ⰴⱏ ⰴ҃ⱈⰿⱏ · ⰳ҃ⰰ ⱀⰰⱃⰻⱌⰰⰵ̄ⱅⱏ ⰹ · ⰽⰰⰽⱁ ⱄ҃ⱀⱏ ⰵ̄ⰿⱁⱆ ⰵ̄ⱄⱅⱐ҃ ·
ⰻ̄ ⱀⰻⰽⱅ̄ⱁⰶⰵ ⱀⰵ ⰿⱁⰶⰰⰰ̄ⱎⰵ ⱁⱅ҃ⰲⱑⱎⱅⰰⱅⰻ ⱄⰾⱁⰲⰵⱄⰻ · Ⱀⰻ ⱄⱏⰿⱑ ⰽⱅ̄ⱁ ⱁ̄ⱅⱏ ⰴⱏⱀⰵ ⱅⱁⰳⱁ · ⰲⱏⱂⱃⱁⱄⰹⱅⰹ ⰵⰳⱁ ⰽ ⱅⱁⰿⱁⱆ ··̅ -

ⰳ҃ⰾⰰ ⰻ҃ⱄ ⱀⰰⱃⱁⰴⱁⰿ ᾽ⰻ ⱁ̄ⱆⱍⰵⱀⰻⰽⱁⰿⱏ ⱄⰲⱁⰻⰿ
ⰳ҃ⰾⱔ · ⱀⰰ ⰿⱁⱄⰵⱁ̄ⰲⱑ ⱄⱑⰴⰰⰾⰹⱎⱅⰻ ⱄⱑⰴⱁⱎⱔ · ⰽⱐⱀⰻⰶⱐⱀⰻⱌⰻ ⰻ̄ ⱇⰰⱃⰻⱄⰵⰻ̄ ·
Ⰲⱄ̄ⱑ ⱁ̄ⱆⰱⱁ ⰵ̄ⰾⰻⰽⱁ ⱃⰵⰽⱘⱅⱏ ⰲⰰⰿ ⰱⰾⱓⱄⱅⰹ · ⱄⱏⰱⰾⱓⰴⰰⰻ̄ⱅⰵ ⰻ̄ ⱅⰲⱁⱃⰹⱅⰵ · Ⱂⱁ ⰴⱑⰾⱁⰿ ⰶⰵ ⰻ̄ⱈⱏ ⱀⰵ ⱅⰲⱁⱃⰹⱅⰵ · Ⰳ҃ⰾⱙⱅⱏ ⰱⱁ ⰻ̄ ⱀⰵ ⱅⰲⱁⱃⱔⱅⱏ ·
ⱄⱐⰱⰹⱃⰰⱙ̄ⱅⱏ ⰱⱁ ⰱⱃⱑⰿⰵⱀⰰ ⱅⱔⰶⱐⰽⰰ · ⰻ̄ ⱀⰵ ⱁ̄ⱆⰴⱁⰱⱏ ⱀⱁⱄⰻⰿⰰ · ⰻ̄ ⰲⱏⱄⰽⰾⰰⰴⰰⱙ̄ⱅⱏ ⱀⰰ ⱂⰾⰵⱎⱅⰰ ⱍ҃ⰾⱍⱐⱄⰽⰰ · ⰰ ⱂⱃⱏⱄⱅⱁⰿⱏ ⱄⰲⱁⰻ̄ⰿⱏ ⱀⰵ ⱈⱁⱅⱔⱅⱏ ⰴⰲ̄ⰻⰳⱀⱘⱅⰹ ⰻ̄ⱈⱏ ·
Ⰲⱐⱄⱑ ⰶⰵ ⰴⱑⰾⰰ ⱄⰲⱁⱑ ⱅⰲⱁⱃⱔⱅⱏ · ⰴⰰ ⰲⰻⰴⰹⰿⰻ ⰱⱘⰴⱘⱅⱏ ⱍ҃ⰾⰽⱏⰻ · ⱃⰰⱎⰹⱃⱑⱙⱅ̆ ⰶⰵ ⱈⱃⰰⱀⰻⰾⰻⱎⱅⰰ ⱄⰲⱁ᾽ⱑ · ⰻ̄ ⰲⰵⰾⰹⱍⰰⱙ̄ⱅ ⱂⱁⰴⱏⰿⰵⱅⱏⰹ · ⰲⱏⱄⰽⱃⰹⰾⰹⱑ ⱃⰹⰸⱐ ⱄⰲⱁ҃ⰻ̄ⱈⱏ ·
ⰾⱓⰱⱔⱅⱏ ⰶⰵ ⰲⱏⰸⰾⱑⰳⰰⱀⰻⱑ̄ ⱀⰰ ⰲⰵⱍⰵⱃⱑⱈⱏ · ⰻ̄ ⱂⱃⱑⰶⰴⰵⱄⱑⰴⰰⱀⰻⱑ ⱀⰰ ⱄⱐⱀⱐⰿⰻⱎⱅⰻⰻ̄ⱈⱏ ·
ⰻ̄ ⱀⰰⱃⰻⱌⰰⱅⰻ ⰶⰵ ⱄⱔ ⱁⱅ҃ ⱍ҃ⰽⱏ ⱁ̄ⱆⱍⰹⱅⰵⰾⰵ ·
Ⰲⱏⰻ ⰶⰵ ⱀⰵ ⱀⰰⱃⰻⱌⰰⰻⱅⰵ ⱄⱔ ⱁⱅ҃ ⱍ҃ⰽⱏ ⱁ̄ⱆⱍⰻⱅⰵⰾⰵ · Ⰵ̄ⰴⰹⱀⱏ ⰱⱁ ⰵ̄ⱄⱅⱏ ⰲⰰⱎⱏ ⱁ̄ⱆⱍⰹⱅⰵⰾⱏ ⱈ҃ⱏ · Ⰲⱏⱄⰻ ⰶⰵ ⰲⱏⰹ ⰱⱃⰰⱅⰹⱑ̄ ⰵ̄ⱄⱅⰵ ·
ⰻ̄ ⱁ̄ⱌ҃ⰰ ⱀⰵ ⱀⰰⱃⰻⱌⰰ᾽ⰻⱅⰵ ⱄⰵⰱⱑ ⱀⰰ ⰸⰵⰿⰹ · Ⰵ̄ⰴⰹⱀⱏ ⰱⱁ ⰵ̄ⱄⱅⱏ ⱁ̄ⱌ҃ⱏ ⰲⰰⱎ ⰺ̄ⰶⰵ ⰵ̄ⱄⱅⱏ ⱀⰰ ⱀ҃ⰱⱄⰵⱈⱏ ·
Ⱀⰻ ⱀⰰⱃⰹⱌⰰⰻ̄ⱅⰵ ⱄⱔ ⱀⰰⱄⱅⰰⰲⱐⱀⰻⱌⰻ · ῾Ⱑ̄ⰽⱁ ⱀⰰⱄⱅⰰⰲⱏⱀⰻⰽⱐ ⰲⰰⱎⱏ ⰵ̄ⱄⱅⱏ ⱈ҃ⱏ ·
῾Ⰰ̄ ⰱⱁⰾⰹⰻ̄ ⰲⱏ ⰲⰰⱄⱏ · ⰴⰰ ⰱⱘⰴⰵⱅⱏ ⰲⰰⰿⱏ ⱄⰾⱁⱆⰳⰰ ·
ⰺ̄ⰶⰵ ⰱⱁ ⰲⱏⰸⱀⰵⱄⰵⱅⱏ ⱄⱔ ⱄⱏⰿⱑⱃⰻⱅⱏ ⱄⱔ · ῾Ⰰ ⱄⱏⰿⱑⱃⱑⱔ̄ⰻ̄ ⱄⱔ · ⰲⰸⱀⰵⱄⰵⱅ ⱄ̆ⱔ ·· · -
ⱄⰵ ⰰ̄ⰸ ⱄⱐⰾⱙ ⰽⱐ ⰲⰰⰿⱏ ⱂ҃ⱃⱃⰽⱏⰹ · ᾽ⰻ ⱂⱃⱑⰿⱘⰴⱃⱏⰻ ⰻ̄ ⰽⱐⱀⰹⰳⱐⱍⰹⱔ̄ · ⰻ̄ ⱁ̄ⱅⱏ ⱀⰹⱈⱏ ⱁ̄ⱆⰱⰹⰵ̄ⱅⰵ · ⰻ̄ ⱃⰰⱄⱂⱐⱀⰵⱅⰵ · ⰻ̄ ⱁ̄ⱅⱏ ⱀⰹⱈⱏ ⱅⰵⱂⰵⱅⰵ · ⱀⰰ ⱄⱐⱀⱐⰿⰻⱎⱅⰻⰻ̄ⱈⱏ ⰲⰰⱎⰹⱈⱏ · Ⰻ̄ ⰻ̄ⰶⰴⰵⱀⰵⱅⰵ ⱁ̄ⱅⱏ ⰳⱃⰰⰴⰰ ⰲⱏ ⰳⱃⰰⰴⱏ ·
Ⰴⰰ ⱂⱃⰻⰴⰵⱅⱏ ⱀⰰ ⰲⱏⰹ ⰲⱐⱄⱑⰽⰰ ⰽⱃⱏⰲⱏ ⱂⱃⰰⰲⰵⰴⱏⱀⰰ ⱂⱃⱁⰾⰹⰲⰰⰵⰿⰰ ⱀⰰ ⰸⰵⰿⰾ҃ⱙ̄ · ⱉ̄̄ⱅⱏ ⰽⱃⱏⰲⰵ ⰰ̄ⰲⰵⰾⱑ ⱂⱃⰰⰲⰵⰴⱏⱀⰰⰰ̄ⰳⱁ · Ⰴⱁ ⰽⱃⱏⰲⰵ ⰸⰰⱈⰰⱃⰻⱔ̄ · ⱄ҃ⱀⰰ ⰲⰰⱃⰰⱈⰹⰻ̄ⱀⰰ · ⰵ̄ⰳⱁ ⱁ̄ⱆⰱⰹⱄⱅⰵ ⰿⰵⰶⰴⱁⱆ ⱌ҃ⱃⰽⱁⰲⰻⱙ̄ ⰻ̄ ⱁ̄ⰾⱅ̄ⰰⱃⰵⰿⱏ ·
Ⰰ̄ⰿⰻⱀ҃ · ⰳ҃ⰾⱙ ⰲⰰⰿⱏ · ⱂⱃⰹⰴⱘⱅⱏ ⰲⱏⱄⱑ ⱄⰹⰻ̄ ⱀⰰ ⱃⱁⰴⱁⱄⱐ ·
ⰻ̄ⰵ̄ⱃⱄⰾ҃ⰿⱏ ⰻ̄ⰸⰱⰻⰲⱏⱎⰹⱑ̄ ⱂ҃ⱃⱃⰽⱏⰻ · ⰻ̄ ⰽⰰⰿⰵⱀⰻⰵ̄ⰿⱏ ⱂⱁⰱⰹⰲⰰⱙ̄ⱎⱅⰻ · ·:· ⱂⱁⱄⱏⰹⰾⰰⱀⱏⰹⱔ̄ ⰽⱐ ⱅⰵⰱⱑ · Ⰽⱁⰾⱐ ⰽⱃⰰⱅⱏⰹ ⰲⱏⱄⱈⱁⱅⱑⱈⱏ ⱄⱐⰱⱏⱃⰰⱅⰹ ⱍⱔⰴⰰ ⱅⰲⱁ҃ⱑ̄ · Ⱑ̄ⰽⱁⰶⰵ ⱄⱏⰱⰻⱃⰰⰵ̄ⱅⱏ ⰾⱔⰶⰰⱑ̄ · ⱂⱅ̄ⰵⱀⱌⱔ̄ ⱄⰲⱁⱔ̄ ⱂⱁⰴⱏ ⰽⱃⰹⰾⱑ ᾽ⰻ ⱀⰵ ⰲⱏⱄⱈⱁⱅⱑⱄⱅⰵ ·
Ⱄⰵ ⱁ̄ⱄⱅⰰⰲⰾⱑⰵ̄ⱅⱏ ⱄⱔ ⰲⰰⰿⱏ · ⰴⱁⰿⱏ {ⰴⱁⰿⱏ} ⰲⰰⱎⱏ ⱂⱁⱆⱄⱅⱏ ·
ⰳ҃ⰾⱙ ⰱⱁ ⰲⰰⰿⱏ · ⱀⰵ ⰻ̄ⰿⰰⱅⰵ ⰿⰵⱀⰵ ⰲⰹⰴⱑⱅⰹ · ⰴⱁⰻ̄ⰴⰵⰶⰵ ⱃⰵⱍⰵⱅⰵ · Ⰱ҃ⰾⱀⱏ ⰳⱃⱔⰴⱏⰻ ⰲⱏ ⰻ̄ⰿⱔ ⰳ҃ⱀⰵ ·· · -

Ⱂⱃⰹⱄⱅⱘⱂⰹⱎⱔ ⱁⱆⱍⰵⱀⰻⱌⰹ ⰽⱐ ⰻ̄ⱄ҃ⱁⱆ · Ⱂⱁⰽⰰⰸⰰⱅⰹ ⰵ̄ⰿⱁⱆ · ⰸⱐⰴⰰⱀⰻ᾽ⱑ ⱌ҃ⱃⰽⰲⱐⱀⰰⰰ̄ ·
Ⱁ̄ⱀⱏ ⰶⰵ ⱉⱅ҃ⰲⱑⱎⱅⰰⰲ ⱃⰵⱍⰵ ⰻ̄ⰿⱏ · Ⱀⰵ ⰲⰻⰴⰹⱅⰵ ⰾⰻ ⰲⱏⱄⱑⱈ ⱄⰹⱈⱏ · Ⰰ̄ⰿⰻⱀ҃ ?҃?? ⰳ҃ⰾⱙ ⰲⰰⰿⱏ · Ⱀⰵ ⰻ̆ⰿⰰⱅⱏ ⱁ̄ⱄⱅⰰⱅⰹ ⱄⱐⰴⰵ · ⰽⰰⰿⰵⱀⱐ ⱀⰰ ⰽⰰⰿⰵⱀⰻ · ⰺ̄ⰶⰵ ⱀⰵ ⱃⰰⰸⱁⱃⰹⱅⱏ ⱄⱔ ·
Ⱄⱑⰴⱔⱎⱅⱁⱆ ⰶⰵ ⰵ̄ⰿⱁⱆ ⱀⰰ ⰳⱁⱃⱑ ⰵ̄ⰾⰵⱁ̄ⱀⱐⱄⱅ̄ⱑ · Ⱂⱃⰹⱄⱅⱘⱂⰹⱎⱔ ⰽⱐ ⱀⰵⰿⱁⱆ ⱁ̄ⱆⱍⰵⱀⰻⱌⰻ ⰵ̄ⰳⱁ ⰳ҃ⰾⱎⱅⰵ ⰵ̄ⰴⰹⱀⱁⰿⱁⱆ / ⱂⱁⰲⱑⰶⰴⱏ ⱀⰰⰿⱏ ⰽⱐⰳ҃ⰴ̄ⰰ ⱄⰹ ⰱⱘⰴⱘⱅⱏ · Ⰻ̄ ⱍⱅ̄ⱁ ⰵ̄ⱄⱅⱏ ⰸⱀⰰⰿⰵⱀⰻⰵ̄ ⱅⰲⱁⰵ̄ⰳⱁ ⱂⱃⰻⱎⰵⱄ᾽ⱅⰲⰹⱑ̄ · ⰻ̄ ⰽⱁⱀⱐⱍⰰⱀⰻⰵ̄ ⰲⱑⰽⰰ ·
ⰻ̄ ⱁ̄ⱅⱏⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ ⰻ̄ⰿⱏ · Ⰱⰾⱓⰴⱑⱅⰵ ⱄⱔ ⰴⰰ ⱀⰹⰽⱅ̄ⱁ ⰶⰵ ⰲⰰⱄⱏ ⱀⰵ ⱂⱃⱑⰾⱐⱄⱅⰹⱅⱏ ·
ⰿⱀ̄ⱁⰷⰹ ⰱⱁ ⱂⱃⰹⰴⱘⱅⱏ ⰲⱏ ⰻ̄ⰿⱔ ⰿⱁⰵ̄ ⰳ҃ⰾⱎⱅⰵ · Ⰰ̄ⰸⱐ ⰵ̄ⱄⰿⱏ ⱈ҃ⱏ · Ⰻ̄ ⰿⱀ̄ⱁⰳⱏⰹ ⱂⱃⱑⰾⱐⱄⱅⱔⱅⱏ ·
Ⱁ̄ⱆⱄⰾⱏⰻⱎⰰⱅⰹ ⰶⰵ ⰻ̄ⰿⰰⱅⰵ ⰱⱃⰰⱀⰻ · Ⰻ ⱄⰾⱏⰹⱎⰰⱀⰹⰻ̄ ⰲⰹⰴⰹⱅⰵ · Ⱀⱏ ⱀⰵ ⱁ̄ⱆⰶⰰⱄⰰⰻ̄ⱅⰵ ⱄⱔ · Ⱂⱁⰴⱁⰱⰰⰵ̄ⱅⱏ ⰱⱁ ⱄⰻⰿⱏ ⰲⱄ̄ⱑⰿⱏ ⰱⱏⰹⱅⰹ · Ⱀⱏ ⱀⰵ ??? ⱅⱏⰳ᾽ⰴⰰ ⰵ̄ⱄⱅⱏ ⰽⱁⱀⱐⱍⰹⱀⰰ ·
Ⰲⱏⱄⱅⰰⱀⰵⱅⱏ ⰱⱁ ⱔ̄ⰸⱏⰹⰽⱐ ⱀⰰ ⱔ̄ⰸ҃ⰽⱐ · Ⰻ̄ ⱌ҃ⱃⱄⱅⰲⱁ ⱀⰰ ⱌ҃ⱃⱏⱄⱅ̄ⰲⱁ · Ⰻ̄ ⰱⱘⰴⱘⱅⱏ ⰳⰾⰰⰴⰹ ⰻ̄ ⱂⰰⰳⱁⱆⰱⱏⰻ ⰻ̄ ⱅⱃⱘⱄⰹ ⱂⱁ ⰿⱑⱄⱅⰰ ·
Ⰲⱏⱄⱑ ⰶⰵ ⱄⰹⰻ̄ ⱀⰰⱍⱔⰾⱁ ⰱⱁⰾⱑⰸⱀⰵⰿⱏ ·
Ⱅⱐⰳⰴ҃ⰰ ⱂⱃⱑⰴⰰⰴⱔⱅⱏ ⰲⱏⰻ ⰲⱏ ⱄⰽⱃⱏⰱⱐ · Ⰻ̄ ⱁ̄ⱆⰱⰹⱙ̄ⱅⱏ ⰲⱏⰹ · Ⰻ̄ ⰱⱘⰴⰵⱅⰵ ⱀⰵⱀⰰⰲⰹⰴⰹⰿⰹ ⰲⱄ̄ⱑⰿⰹ ⱔ̄ⰸⱏⰹⰽⱏⰻ ⰻ̄ⰿⰵⱀⰵ ⰿⱁⰵ̄ⰳⱁ ⱃⰰⰴⰹ ·
Ⰻ̄ ⱅⱐⰳⰴ̄ⰰ ⱄⱏⰱⰾⰰⰸⱀⱔⱅⱏ ⱄⱔ ⰿⱀⱁ̄ⰷⰹ᾽ Ⰻ̄ ⰴⱃⱁⱆⰳⱐ ⰴⱃⱁⱆⰳⰰ ⱂⱃⱑⰴⰰⱄⱅⱏ · Ⰻ̄ ⰲⱏⰸⱀⰵⱀⰰⰲⰹⰴⰹⱅⱏ ⰴⱃⱁⱆⰳⱐ ⰴⱃⱁⱆⰳⰰ ·
Ⰻ̄ ⰿⱀⱁ̄ⰷⰹ ⰾⱐⰶⰹⰻ̄ ⱂ҃ⱃⱃⱌⰻ ⰲⱏⱄⱅⰰⱀⱘⱅⱏ · ⰻ̄ ⱂⱃⱑⰾⱐⱄⱅⱔⱅⱏ ⰿ᾽ⱀⱁⰳⱏⰹ ·
ⰻ̄ ⰸⰰ ⱁ̄ⱆⰿⱀ̄ⱁⰶⰵⱀⰻⰵ̄ ⰱⰵⰸⰰⰽⱁⱀⰻⱑ̄ · ⰻ̄ⱄⱔⰽⱀ̄ⰵⱅⱏ ⰾⱓⰱⱏⰹ ⰿⱀⱁ̄ⰳⱏⰹⰻ̄ⱈⱏ ·
Ⱂⱃⱑⱅⱃⱏⱂⱑⰲⱏⰻ ⰶⰵ ⰴⱁ ⰽⱁⱀⱐⱌⰰ · ⱅⱐ ⱄ҃ⱂⱄⰵⱅⱏ ⱄⱔ ·· · -
῾Ⰻ ⱂⱃⱁⱂⱁⰲⱑⱄⱅⱏ ⱄⱔ ⰵ̄ⰲ҃ⰼⰾⰹⰵ̄ ⱄⰵ ⱌ҃ⱃⱄⱅⰲⰻⱑ · ⱂⱁ ⰲⱄ̄ⰵⰻ̄ ⰲⱏⱄⰵⰾⰵⱀⱑⰻ̄ · ⰲⱏ ⱄⱐⰲⱑⰴⱑⱅⰵⰾⱏⱄ᾽ⱅⰲⱁ ⰲⱐⱄⱑⰿⱏ ⱔ̄ⰸⰽⱁ\ⰿⱏ · ⰻ̄ ⱅⱁⰳⰴⰰ ⱂⱃⰹⰴⰵⱅⱏ ⰽⱁⱀⱍ̄ⰹⱀⰰ ·
῾Ⰵⰳⰴⰰ ⱁ̄ⱆⰸⱐⱃⰹⱅⰵ ⰿⱃⱏⰸⱁⱄⱅⱐ ⰸⰰ ⱂⱁⱆⱄⱅⱑⱀⰻⱑ̄ · ⱃⰵⱍⰵⱀⱘ᾽ⱙ ⰴⰰⱀⰻⰾⱁⰿⱏ ⱂⱃ҃ⱃⱁⰽⱁⰿⱏ · ⱄⱅⱁⱔ̄ⱎⱅⱘ ⱀⰰ ⰿⱑⱄⱅⱑ҃ · Ⰹ̆ⰶⰵ ⱍⱐⱅⰵⱅⱏ ⰴⰰ ⱃⰰⰸⱁⱆⰿⱑⰲⰰⰵ̄ⱅ ·
Ⱅⱁⰳⰴⰰ ⱄⱘⱎⱅⰻⰹ̄ ⰲⱏ ⰻ̄ⱓ̄ⰴⰵⰻ̄ · ⰴⰰ ⰱⱑⰳⰰⱙ̄ⱅⱏ ⱀⰰ ⰳⱁⱃⱏⰻ ·
ⰻ̄ ⰺ̄ⰶⰵ ⱀⰰ ⰽⱃⱁⰲⱑⱈⱏ · ⰴⰰ ⱀⰵ ⱄⱏⱈⱁⰴⰹⱅⱏ ⰲⱏⰸⱔⱅⱏ ⰺ̄ⰶⰵ ⰵ̄ⱄⱅⱏ ⰲⱏ ⰴⱁⰿⱁⱆ ᾽ⰵⰳⱁ ·
᾽ⰻ ⰺ̄ⰶⰵ ⱀⰰ ⱄⰵⰾⱑ · ⱅⰰⰽⱁⰶⰴⰵ · ⰴⰰ ⱀⰵ ⰲⱏⰸⰲⱃⰰⱅⰹⱅⱏ ⱄⱔ ⰲⱏⱄⱂⱔⱅⱐ · ⰲⱏⰸⱔⱅⱏ ⱃⰻⰸⱐ ⱄⰲⱁⰻ̄ⱈⱏ ·
Ⰳⱁⱃⰵ ⰶⰵ ⱀⰵⱂⱃⰰⰸⰴⱏⱀⱏⰹⰻ̄ⰿⱏ · ᾽ⰻ ⰴⱁⱔ̄ⱎⱅⰻⰻ̄ⰿⱏ ⰲⱏ ⱅⱏⰹ ⰴⱐⱀⰹ ·
Ⰿⱁⰾⰻⱅⰵ ⰶⰵ ⱄⱔ · ⰴⰰ ⱀⰵ ⰱⱘⰴⰵⱅⱏ ⰱⱑⱄⱅⰲⱁ ⰲⰰⱎⰵ ⰸⰻⰿⱑ · ⱀⰹ ⰲⱏ ⱄⱘⰱⱁⱅⱏ ·
Ⰱⱘⰴⰵⱅⱏ ⰱⱁ ⱅⱏⰳⰴⰰ ⱄⰽⱃ̄ⱏⰱⱐ ⰲⰵⰾⰻⰽⰰ · ᾽ⱑⰽⰰⰶⰵ ⱀⱑⱄⱅⱏ ⰱⱏⰹⰾⰰ · ⱉ̄̄ⱅⱏ ⱀⰰⱍⱔⰾⰰ ⰲⱄ̄ⰵⰳⱁ ⰿⰹⱃⰰ ⰴⱁ ⱄⰵⰾⱑ · ⱀⰻ ⰻⰿ̄ⰰⱅⱏ ⰱⱏⰹⱅⰹ ·
᾽ⰻ ⰰ̄ⱎⱅⰵ ⱀⰵ ⰱⰹⱎⱔ ⱂⱃⱑⰽⱃⰰⱅⰹⰾⰹ ⱄⱔ ⰴⰵⱀⰹⰵ̄ ⱅⰹ · ⰸⰰ ⰻ̄ⰸⰱⱃ̄ⰰⱀⱏⰻⱔ̄ ⰶⰵ ⱂⱃⱑⰽⱃⰰⱅⱔⱅⱐ ⱄⱔ ·
Ⱅⱁⰳⰴⰰ ⰰ̄ⱎⱅⰵ ⰽⱅ̄ⱁ ⱃⰵⱍⰵⱅⱏ ⰲⰰⰿⱏ · Ⱄⰵ ⱄⱐⰴⰵ ⱈ҃ⱏ ⰾⰻ ⱄⱐⰴⰵ · ⱀⰵ ⰻ̄ⰿⱑⱅⰵ ⰲⱑⱃⱏⰹ ·
ⰲⱏⱄⱅⰰⱀⱘⱅⱏ ⰱⱁ ⰾⱏⰶⰻⰻ̄ ⱈ҃ⱄⱅⰻ · ⰻ̄ ⰾⱏⰶⰻ᾽ⰹ ⱂ҃ⱃⱃⱌⰻ · Ⰹ ⰴ̄ⰰⰴⱔⱅⱏ ⰸⱀⰰⰿⰵⱀⰻⱑ̄ ⰲⰵⰾⰻⱑ ⰻ̄ ⱍⱓⰴⰵⱄⰰ · ⱑ̄ⰽⱁ ⱂⱃⱑⰾⱐⱄⱅⰹⱅⰻ · ⰰ̄ⱎⱅⰵ ⰵ̄ⱄⱅⱏ ⰲⱏⰸⰿⱁⰶⱐⱀⱁ ⰻ̄ ⰻ̄ⰸⰱⱃ̄ⰰⱀⱏⰻⱔ̄ ·
Ⱄⰵ ⱂⱃⱑⰶⰴⰵ ⱃⱑⱈⱏ ⰲⰰⰿⱏ ·
Ⰰ̄ⱎⱅⰵ ⱃⰵⰽⱘⱅⱏ ⰲⰰⰿⱏ · ⱄⰵ ⰲⱏ ⱂⱁⱆⱄⱅⱏⰹⱀⰻ ⰵ̄ⱄⱅⱏ · ⱀⰵ ⰻ̄ⰴⱑⱅⰵ · ⱄⰵ ⰲⱏ ⰽⱃⱁⰲⱑⱈⱏ · ⱀⰵ ⰻ̄ⰿⱑⱅⰵ ⰲⱑⱃⱏⰻ ·
῾Ⱑⰽⱁⰶⰵ ⰱⱁ ⰿⰾ҃᾽ⱏⱀⰻ · ⰻ̄ⱄⱈⱁⰴⰻⱅⱏ ⱁⱅ҃ ⰲⱏⱄⱅⱁⰽⱐ ⰻ̄ ⰰ̄ⰲⰾⱑⰵ̄ⱅⱏ ⱄⱔ ⰴⱁ ⰸⰰⱂⰰⰴⱏ · Ⱅⰰⰽⱁ ⰱⱘⰴⰵⱅⱏ ⰻ̄ ⱂⱃⰻⱎⰵⱄⱅⰲⰻⰵ̄ ⱄ҃ⱀⰰ ⱍ҃ⰾⱍⰰ ·
Ⰻ̄ⰴⰵⰶⰵ ⰱⱁ ⰰ̄ⱎⱅⰵ ⰱⱘⰴⰵⱅ ⱅⱃⱁⱆⱂⱐ · ⱅⱁⱆ ⱄⱐⰱⰵⱃⱘⱅⱏ ⱄⱔ ⱁ̄ⱃⱐⰾⰹ ·
Ⰻ̄ ⰰ̄ⰱⰹⰵ̄ ⰶⰵ ⱂⱁ ⱄⰽⱃⱏⰱⰻ ⰴⱐⱀⰻⰻ̄ ⱅⱑⱈⱏ · ⱄⰾⱏⱀⱌ̄ⰵ ⰿ̄ⱃⱏⰽⱀⰵⱅⱏ · ⰻ̄ ⰾⱁⱆⱀⰰ ⱀⰵ ⰴⰰⱄⱅⱏ ⱄⰲⱑⱅⰰ ⱄⰲⱁⰵ̄ⰳⱁ · ⰻ̄ ⰷⰲ̄ⱑⰸⰴⱏⰹ ⱄⱏⱂⰰⰴⱘⱅⱏ ⱄⱏ ⱀ҃ⰱⱄⰵ · ·:· ⱄⰹⰾⱏⰹ ⰱⱁ ⱀ҃҃ⰱⱄⱀⱏⰻⱔ̄ ⰴⰲⰻⰳⱀⱘⱅⱏ ⱄⱔ ·
Ⰻ̄ ⱅⱁⰳⰴ̄ⰰ ⱑ̄ⰲⰻⱅⱏ ⱄⱔ ⰸⱀⰰⰿⰵⱀⰻⰵ̄ ⱄ҃ⱀⰰ ⱍ҃ⰾⱍⰰ ⱀⰰ ⱀ҃ⰱⱄⰻ · Ⰻ̄ ᾽᾽ⱅⱁⰳⰴ̄ⰰ · ⰲⱏⱄⱂⰾⰰ̄ⱍⱔⱅ ⱄ̄ⱔ ⰲⱄⱑ̄ ⰽⱁⰾⱑⱀⰰ ⰸⰵⰿⱏⱀⰰⰰ̄ · Ⰻ̄ ᾽ⱁⱆⰸⱐⱃⱔⱅⱏ ⱄ҃ⱀⰰ ⱍ҃ⰾⱍⰰ · ⰳⱃⱔⰴⱘⱎⱅⰰ ⱀⰰ ⱁ̄ⰱⰾⰰⱌⱑⱈⱏ ⱀ҃ⰱⱄⱏⱀⱏⰻⰻ̄ⱈⱏ · ⱄⱏ ⱄⰻⰾⱁⱙ̄ ⰻ̄ ⱄⰾⰰⰲⱁⱙ̄ ⰲⰵⰾⰻⰵ̄ⱙ̄ ·
῾Ⰻ ⱂⱁⱄⱏⰾⰵⱅⱏ ⰰ̄ⱀ҃ⰼⰾⱏⰻ ⱄⰲⱁⱔ̄ · ⱄⱏ ⰳⰾⰰⱄ҃ⰿⱏ ⰲⰵⰾⰻⰵ̄ⰿⱏ ⱅⱃⱘⰱⱐⱀⱁⰿⱏ · ⰻ̄ ⱄⱐⰱⰵⱃⱘⱅⱏ ⰻ̄ⰸⰱⱐⱃⰰⱀⱏⰹⱔ̄ ⰵ̄ⰳⱁ · ⱉⱅ҃ ⱍⰵⱅⱏⰹⱃⱐ ⰲⱑⱅⱃⱏ · ⱉ̄̄ⱅ ⰽⱁⱀⰵⱌⱐ ⱀ҃ⰱⱄⱏ · ⰴⱁ ⰽⱁⱀⰵⱌⱐ ⰻ̄ⱈⱏ ·
῾Ⱉ̄ⱅⱏ ⱄⰿ̄ⱁⰽⱁⰲⱐⱀⰻⱌⱔ ⰶⰵ ⱀⰰⱁⱆⱍⰻⱅⰵ ⱄⱔ ⱂⱃⰹⱅⱍ̄ⰻ · Ⰵ̄ⰳⰴⰰ ⱁⱆⰶⰵ ⰲⱑ᾽ⱑ᾽ⰵⱔ̄ ⰱⱘⰴⰵⱅⱏ ⰿⰾ҃ⰰ̄ⰴⰰ · ⰻ̄ ⰾⰹⱄⱅⰲⰻⰵ̄ ⱂⱃⱁⰷⱔⰱⱀⰵⱅⱏ - ⰲⱑⱄⱅⰵ ⱑ̄ⰽⱁ ⰱⰾⰻⰸⱐ ⰵ̄ⱄⱅⱏ ⰶⱔⱅⰲ̄ⰰ ·
Ⱅⰰⰽⱁⰶⰴⰵ ⰻ̄ ⰲⱏⰻ · ⰵ̄ⰳⰴ̄ⰰ ⱁ̄ⱆⰸⱐⱃⰹⱅⰵ ⰲⱐⱄⱑ ⱄⰹ · ⰲⱑⰴⰻⱅⰵ ⱑ̄ⰽⱁ ⰱⰾⰻⰸⱐ ⰵ̄ⱄⱅⱏ ⱂⱃⰻ ⰴ᾽ⰲⱐⱃⰵⱈⱏ ·
Ⰰ̄ⰿⰻⱀⱏ ⰳ҃ⰾⱙ ⰲⰰⰿⱏ · Ⱑ̄ⰽⱁ ⱀⰵ ⰿⰻⰿⱁ ⰻⰴⰵⱅⱏ ⱃⱁⰴⱐ ⱄⱐ · ⰴⱁⱀⱐⰴⰵⰶⰵ ⰲⱐⱄⰰ ⱄⰹ ⰱⱘⰴⱘⱅ ·
Ⱀ҃ⰱⱁ ⰻ̄ ⰸⰵⰿⰾ҃ⱑ̄ ⰿⰻⰿⱁ ᾽ⰻⰴⰵⱅⱏ · Ⰰ̄ ⱄⰾⱁⰲⰵⱄⰰ ⰿⱁⱑ̄ ⱀⰵ ⰿⰻⰿⱁ ⰻ̄ⰴⱘⱅⱏ ·· - ·
Ⰰ̄ ⱁ̄ ⰴⱐⱀⰹ ⱅⱁⰿⱏ · ᾽ⰻ ⱁ̄ ⰳⱁⰴⰹⱀⱑ ⱅⱁⰻ̄ ⱀⰻⰽⱅ̄ⱁⰶⰵ ⱀⰵ ⰲⱑⱄⱅⱏ · ⱀⰹ ᾽҃ⰰⱀⰼⰾⰻ ⱀ҃ⰱⱄⱏⱀⰹⰻ̄ · ⱅⱏⰽⱏⰿⱁ ⱁ̄ⱌ҃ⱏ ⰵⰴⰹⱀⱏ ·
᾽ⱑⰽⱁⰶⰵ ⰱⱁ ⰲⱏ ⰴⱐⱀⰹ ⱀⱁⰵ̄ⰲⱏⰹ · ⱅⰰⰽⱁ ⰱⱘⰴⰵⱅⱏ ⰻ̄ ⰲⱏ ⰴⱐⱀⰹ ⱄ҃ⱀⰰ ⱍ҃ⰾⱍⱐⱄⰽⰰ̄ⰰ̄ⰳⱁ ·
Ⱑ̄ⰽⱁⰶⰵ ⰱⱁ ⰱⱑⰰ̄ⱈⱘ ⰲⱏ ⰴⱐⱀⰹ ⱂⱃⱑⰶⰴⰵ ⱂⱁⱅⱁⱂⰰ · ᾽ⱑⰴⱘⱎⱅⰵ ⰻ̄ ⱂⰹⱙ̄ⱎⱅ̄ⰵ · ⰶⰵⱀⱔⱎⱅⰵ ⱄⱔ ⰻ̄ ⱂⱁⱄⰰⰳⰰⱙ̄ⱎⱅⰵ · ⰴⱁ ⱀⰵⰳⱁⰶⰵ ⰴⱐⱀⰹ ⰲⱏⱀⰹⰴⰵ҃ⱀⱁⰵ̄ ⰲⱏ ⰽⱁⰲⱍⰵⰳ ·
ⰻ̄ ⱀⰵ ⱁ̄ⱎⱅⱓⱅⰹⱎⱔ · ⰴⱁⱀⱐⰴⰵⰶⰵ ⱂⱃⰻⰴⰵ ⱂⱁⱅⱁⱂⱏ · ⰻ̄ ⰲⱏⰸⱔⱅⱏ ⰲⱄ̄ⱔ · Ⱅⰰⰽⱁ ⰱⱘⰴⰵⱅⱏ ⰻ̄ ⱂⱃⰹⱎⰵⱄⱅⰲⰹⰵ̄ ⱄ҃ⱀⰰ ⱍ҃ⰾⱍⱑ ·
Ⱅⱁⰳⰴ̄ⰰ ⰱⱘⰴⰵⱅⰵ · ⰴⱐⰲⰰ ⱀⰰ ⱄⰵⰾⱑ · ⰵ̄ⰴⰹⱀⱏ ⱂⱁⰵⰿⰾ҃᾽ⰵ
Ⰴⱐⰲⱑ ⰿⰵⰾⱙⱎⱅⰻ ⰲⱏ ⰶⱃⱏⱀⱏⰲⰰⱈ · Ⰵ̄ⰴⰹⱀⰰ ⱂⱁⰵ̄ⰿⰾ҃ⰵ̄ⱅⱏ ⱄⱔ · ῾᾽Ⰻ ⰵ̄ⰴⰻⱀⰰ ⱁ̄ⱄⱅⰰⰲⰾⱑⰵ̄ⱅⱏ ⱄⱔ ·
Ⰱⱐⰴⰹ{ⰴⰹ}ⱅⰵ ⱁ̄ⱆⰱⱁ · ⱑ̄ⰽⱁ ⱀⰵ ⰲⱑⱄⱅⰵ · ⰲⱏ ⰽⱘⱙ ⰳⱁⰴⰹⱀⱘ · ⰳ҃ⱐ ⰲⰰⱎⱏ ⱂⱃⰹⰴⰵⱅⱏ ·
Ⱄⰵ ⰶⰵ ⰲⱑⰴⰻⱅⰵ · ⱑ̄ⰽⱁ ⰰ̄ⱎⱅⰵ ⰱⰻ ⰲⱑⰴⱑⰾⱏ ⰳ҃ⰴⱀⱏ ⱈⱃⰰⰿⰰ ⰲⱏ ⰽⱘⱙ̄ ⱄⱅⱃⰰⰶⱙ ⱅⰰⱅⱐ ⱂⱃⰹⰴⰵⱅⱏ · ⰱⱐⰴⱑⰾⱏ ⱁⱆⰱⱁ ⰱⰹ ⰻ̄ ⱀⰵ ⰱⰹ ⱁ̄ⱄⱅⰰⰲⰻⰾⱏ ⱂⱁⰴⱏⱃⱏⰻⱅⰹ ⱈⱃⰰⰿⰹⱀⱏⰻ ⱄⰲⱁ̄ⰵ҃ⱔ̄ ·
Ⱄⰵⰳⱁ ⱃⰰⰴⰹ ⰻ̄ ⰲⱏⰻ ⰱⱘⰴⱑⱅⰵ ⰳⱁⱅⱁⰲⰻ · Ⱑ̄ⰽⱁ ⰲⱏ ⱀⱐⰶⰵ ⱀⰵ ⰿⱏⱀⰻⱅⰵ ⱍⰰⱄⱐ · ⱄ҃ⱀⱏ ⱍ҃ⰾⱍⱐ ⱂⱃⰻⰴⰵⱅⱏ ·
Ⰽⱅ̄ⱁ ⱁ̄ⱆⰱⱁ ⰵ̄ⱄⱅⱏ ⰲⱑⱃⱏⱀⱏⰻⰹ̄ ⱃⰰⰱⱐ ⰻ ⰿⱘⰴⱃⱏⰹ · Ⰵ̄ⰳⱁⰶⰵ ⱂⱁⱄⱅⰰⰲⰻⱅⱏ ⰳ҃ⱀⱏ ⱀⰰⰴⱏ ⰴⱁⰿⱁⰿⱏ ⱄⰲⱁⰻ̄ⰿⱏ · ⰴⰰ ⰴⰰⱄⱅⱏ ⰻ̄ⰿⱏ ⰲⱏ ⰲⱃⱑⰿⱔ ⱂⰹⱎⱅⱘ ·
Ⰱⰾⰰⰶⰵⱀⱏ ⱃⰰⰱⱐⱅ · ⰵ̄ⰳⱁⰶⰵ ⱂⱃⰹⱎⰵⰴⱐ ⰳ҃ⱐ ⱄⰲⱁⰻ̄ · ⱁ̄ⰱⱃⱔⱎⱅⰵⱅⱏ ⱅⰰⰽⱁ ⱅⰲⱁⱃⱔⱎⱅⰰ ·
Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · ⱑ̄ⰽⱁ ⱀⰰⰴⱏ ⰲⱏⱄⱑⰿⱏ ⰻ̄ⰿⱑⱀⰹⰵ̄ⰿⱏ ⱂⱁⱄⱅⰰⰲⰹⱅⱏ ⰹ ··
Ⰰ̄ⱎⱅⰵ ⰾⰻ ⱃⰵⱍⰵⱅ ⰸⱐⰾⱏⰻ ⱃⰰⰱⱁⱅ · ⰲⱏ ⱄⱃⰴ҃ⱌⰻ ⱄⰲⱁⰵ̄ⰿⱏ · ⰿⱁⱆⰴⰹⱅⱏ ⰳ҃ⱀⱏ ⰿⱁⰻ̄ ⱂⱃⰻⱅⰹ ·
ⰻ̄ ⱀⰰⱍⱐⱀⰵⱅ ⰱⰹⱅⰹ ⰽⰾⰵⰲⱃⱑⱅⱏⰻ ⱄⰲⱁⱔ̄ · Ⱑ̄ⱄⱅⰻ ⰶⰵ ᾽ⰻ ⱂⰹⱅⰹ ⱄⱏ ⱂⰻⱑ̄ⱀⰻⱌⰰⰿⰹ ·
Ⱂⱃⰻⰴⰵⱅⱏ ⰶⰵ ⰳ҃ⱀⱏ ⱃⰰⰱⰰ ⱅⱁⰳⱁ · ⰲⱏ ⰴⰵⱀ҃ ⰲⱏ ⱀⱐⰶⰵ ⱀⰵ ⱍⱑⰵ̄ⱅⱏ · ⰻ̄ ⰲⱏ ⱍⰰⱄⱏ ⰲⱏ ⱀⱐⰶⰵ ⱀⰵ ⰲⱑⱄⱅⱏ ·
῾Ⰻ ⱂⱃⱁⱅⰵⱎⰵⱅⱏ ⰻ ⱂⱁⰾⱏⰿⰰ · Ⰻ̄ ⱍⱔⱄⱅⱐ ⰵ̄ⰳⱁ ⱄⱏ ⱆ̄̄ⱂⱁⰽⱃⰹⱅⱏⰻ ⱂⱁⰾⱁⰶⰹⱅ · ⱅⱁⱆ ⰱⱘⰴⰵⱅⱏ ⱂⰾⰰ҃ⱍⱐ ᾽ⰻ ⱄⰽⱃⱏⰶⱐⱅⱐ ⰸⱘⰱⱁⰿⱏ ··

Ⱅⱁⰳⰴⰰ ⱁ̄ⱆⱂⱁⰴⱁⰱⰹⱅⱏ ⱄⱔ ⱌ҃ⱃⱄⱅⰲⱁ ⱀ҃ⰱⱄⱀⱁⰵ̄ · ̑ⰺⱅⰻ ⰴⱑⰲⱏ · Ⱔ̄ⰶⰵ ⱂⱃⰻⰵ̄ⰿⱏⱎⱔ ⱄⰲⱑⱅⰻⰾⱏⱀⰻⰽⱏⰹ · Ⰻ̄ⰸⰹⰴⱘ ⱂⱃⱁⱅⰹⰲⱘ ⰶⰵⱀⰹⱈⱁⱆ ⰻ̄ ⱀⰵⰲⱑⱄⱅⱑ ·
̑ⰴ ⰶⰵ ⰱⱑ ᾽ⱁⱅⱏ ⱀⰻⱈⱏ ⰱⱁⱆⰻ̄ · ⰻ̄ ⱂⱔⱅⱐ ⰿⱘⰴⱃⱏ ·
Ⰱⱁⱆⱔ̄ ⰱⱁ ⱂⱃⰻⰵ̄ⰿⱏⱎⱔ ⱄⰲⱑⱅⰻⰾⱏⱀⰻⰽⱏⰻ ⱄⰲⱁⱔ̄ · ⱀⰵ ⰲⱏⰸⱔⱎⱔ ⱄⱏ ⱄⱁⰱⱁⱙ̄ ⱁ̄ⰾⱑⰰ̄ ·
ⰰ̄ ⰿⱘⰴⱃⱏⰻⱔ ⱂⱃⰻⱔ̄ⱄⱔ ⱄⱐ ⱄⱁⰱⱁⱙ̄ ⱁ̄ⰾⱑⰻ̄ · ⰲⱏ ⱄⱏⱄⱘⰴⱑⱈⱏ ⱄⱏ ⱄⰲⱑⱅⰹⰾⱐⱀⰹⰽⱏⰹ ⱄⰲⱁⰻ̄ⰿⰹ ·
ⰿⱁⱆⰴⱔⱎⱅⱁⱆ ⰶⰵ ⰶⰵⱀⰹⱈⱁⱆ · ⰲⱏⰸⰴⱃⱑⰿⰰⱎ{ⱄ҃}ⱔ ⰲⱄ̄ⱔ ⰻ̄ ⱄⱏⱂⰰⰰ̄ⱈⱘ ·
Ⱂⱁⰾⱁⱆ ⱀⱁⱎⱅⰹ ⰶⰵ ⰲⱐⱂⰾⱐ ⰱⱏⰹⱄⱅⱏ · Ⱄⰵ ⰶⰵⱀⰻⱈⱏ ⰳⱃⱔⰴⰵⱅ҃ · ⰻ̄ⱄⱈⱁⰴⰹⱅⰵ ⰲⱏ ⱄⱐⱃⱑⱅⰵⱀⰹⰵ ⰵ̄ⰿⱁⱆ ·
ⱅⱁⰳⰴⰰ ⰲⱏⱄⱅⰰⱎⱔ ⰴⱑⰲⱏⰻ ⱅⱏⰻ · ⰻ̄ ᾽ⱁⱆⰽⱃⰰⱄⰹⱎⱔ ⱄⰲⱑⱅⰹⰾⱐⱀⰹⰽⱏⰹ ⱄⰲⱁⱔ̄ ·
ⰰ̄ ⰱⱁⱆⱔ̄ ⱃⱑⱎⱔ ⰽⱐ ⰿⱘⰴⱃⱏⰻⰻ̄ⰿⱏ · ⰴⰰⰴⰻⱅⰵ ⰻ̄ ⱀⰰⰿⱏ ⱁⱅ҃ ⱁ̄ⰾⱑ᾽ⰰ ⰲⰰⱎⰵⰳⱁ · ⱑ̄ⰽⱁ ⱄⰲⱑⱅⰹⰾⱐⱀⰻⱌⰻ ⱀⰰⱎⰻ ⱁ̄ⱆⰳⰰⱄⰰⱙ̄ⱅⱏ ·
῾Ⱉ̄ⱅⱏⰲⱑⱎⱅⰰⱎⱔ ⰶⰵ ⰿⱘⰴⱃⱏⰻⱔ̄ ⰳ҃ⰾⱎⱅⱔ · Ⰵ̄ⰴⰰ ⰽⰰⰽⱁ ⱀⰵ ⰴⱁⱄⱅⰰⱀⰵⱅⱏ ⰲⰰⰿⱏ ⰻ̄ ⱀⰰⰿ · ⰻ̄ⰴⱑⱅⰵ ⰶⰵ ⱂⰰⱍⰵ ⰽⱏ ⱂⱃⱁⰴⰰⱙ̄ⱎⱅⰻⰻ̄ⰿⱏ ⰻ̄ ⰽⱁⱆⱂⰻⱅⰵ ⱄⰵⰱⱑ ·
Ⰻ̄ⰴⱘⱎⱅⰰⰿⱏ ⰶⰵ ⰻⰿⱏ ⰽⱁⱆⱂⰹⱅ · Ⱂⱃⰹⰴⰵ ⰶⰵⱀⰻⱈⱏ · ⰻ̄ ⰳⱁⱅⱁⰲⱏⰹⱔ ⰲⱏⱀⰹⰴⱘ ⱄⱏ ⱀⰻⰿⱏ · ⱀⰰ ⰱ᾽ⱃⰰⰽⱐ · ⰻ̄ ⰸⰰⱅⰲⱁⱃⰵⱀⱏⰹ ⰱⱏⰻⱎⱔ ⰴ᾽ⰲⱐⱃⰹ ·
Ⱂⱁⱄⰾⱑⰴⱏ ⰶⰵ ⱂⱃⰻⰴⱘ ⰻ̄ ⱂⱃⱁⱍⱔⱔ̄ ⰴⱑⰲⱏⰹ ⰳ҃ⰾⱎⱅⱔ · ⰳ҃ⰻ ⰳ҃ⰻ · ⱁ̄ⱅⰲ̄ⱃⱏⰸⰻ ⱀⰰⰿⱏ ·
Ⱁ̄ⱀⱏ ⰶⰵ ᾽ⱉ̄ⱅⱏⰲⱑⱎⱅⰰⰲⱏ ⱃⰵⱍⰵ · ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · Ⱀⰵ ⰲⱑⰿⱏ ⰲⰰⱄⱏ ·
Ⰱⱐⰴⰻⱅⰵ ⱁ̄ⱆⰱⱁ · Ⱑ̄ⰽⱁ ⱀⰵ ⰲⱑⱄⱅⰵ ⰴⱐⱀⰵ ⱀⰻ ⱍⰰⱄⰰ ··
Ⱑⰽⱁⰶⰵ ⰱⱁ ⱍ҃ⰾⰽⱐ ⱁⱅ҃ⱈⱁⰴⱔ · Ⱂⱃⰹⰸⱏⰲⰰ ⱃⰰⰱⱏⰹ ⱄⰲⱁⱔ̄ · Ⰻ̄ ⰴⰰⱄⱅⱏ ᾽ⰻⰿⱏ ⰻ̄ⰿⱑⱀⰻⰵ̄ ⱄⰲⱁ[ⰵ] ·
Ⱁ̄ⰲⱁ҃ⰿⱁⱆ ⰴⰰⱄⱅⱏ · ̑ⰴ · ⱅⰰⰾⰰⱀⱅ᾽ⱏ · ῾Ⱁⰲⱁ҃ⰿⱁⱆ ⰶⰵ · ̑ⰱ · ⱁ̄ⰲⱁⰿⱁⱆ ⰶⰵ ⰵ̄ⰴⰹⱀⱏ · ⰽⱁⰿⱁⱆⰶⰴⰵ ⱂⱃⱁⱅⰻⰲⱘ ⱄⰻⰾⱑ ⱄⰲⱁⰵ̄ⰻ̄ · ⰻ̄ ⱁ̄ⱅⰹⰴⰵ ⰰ̄ⰱⰻⰵ̄ ·
ⱎⰵⰴⱏ ⰶⰵ ⱂⱃⰹⰵ̄ⰿⱏⰻ ⱂⱔⱅⱐ ⱅⰰⰾⰰⱀⱅ̄ⱐ҃ ·҃ ⰴⱑⰾⰰ ⱁ̄ ⱀⰹⱈⱏ · ⰻ̄ ⱂⱃⰹⱁ̄ⰱⱃⱑⱅⰵ ⰴⱃⱁⱆⰳⱘⱙ̄ ⱂⱔⱅⱐ ⱅⰰⰾⰰⱀⱅ̄ⱏ ·
ⱅⰰⰽⱁⰶⰴⰵ ⰻ̄ ⰺ̄ⰶⰵ ⰴⱐ̄ⰲⰰ · ⱂⱃⰹⱁ̄ⰱⱃⱑⱅⰵ ⰴⱃⱁⱆⰳⰰⱑ ⰴⱐⰲⰰ ·
Ⰰ̄ ⱂⱃⰻⰵ̄ⰿⱏⰻⰹ̄ ⰵ̄ⰴⰹⱀⱏ · Ⱎⰵⰴⱏ ⱃⰰⱄⰽ̄ⱁⱂⰰ ⰸⰵⰿⰾ҃᾽ⱙ · ᾽ⰻ ⱄⱏⰽⱃⱏⰻ ⱄⱐⱃⰵⰱⱃⱁ ⰳ҃ⰰ ⱄⰲⱁⰵ̄ⰳⱁ ·
ⱂⱁ ⰿ᾽ⱀⱁⰷⱑ ⰶⰵ ⰲⱃⱑⰿⰵⱀⰻ · ⱂⱃⰹⰴⰵ ⰳ҃ⱐ ⱃⰰⰱⱏ ⱅⱑⱈⱏ · ⰻ̄ ⱄⱐⱅⱔⰷⰰ ⱄⱔ ⱁ̄ ⱄⰾⱁⰲⰵⱄⰹ ⱄⱐ ⱀⰻⰿⰻ ·
Ⰻ̄ ⱂⱃⰻⱄⱅⱘⱂⰾⱐ ⱂⱃⰻ᾽ⰵⰿⱏⰻ ⱂⱔⱅⱏ ⱅⰰⰾⰰⱀ᾽ⱅⱏ · ⱂⱃⰹⱀⰵⱄⰵ ⰴⱃⱁⱆⰳⱘⱙ̄ ̑ⰴ ⱅⰰ᾽ⰾⰰⱀⱅ̄ⱏ ⰳ҃ⰾⱔ · Ⰳ҃ⰻ ⱂⱔⱅⱐ ⱅⰰⰾⰰⱀⱅ̄ⱏ ⰿⰹ ⰵ̄ⱄⰻ ⰴⰰⰾⱏ · Ⰻ̄ ⱄⰵ ⰴⱃⱁⱆⰳⱘⱙ ⱂⱔⱅⱐ ⱅⰰⰾⰰⱀⱅ̄ⱏ ⱂⱃⰹⱁ̄ⰱⱃⱑⱅⱁⱈⱏ ⰻ̄ⰿⰻ ·
Ⱃⰵⱍⰵ ⰶⰵ ⰵ̄ⰿⱁⱆ ⰳ҃ⱐ ᾽ⰵⰳⱁ · ⰴⱁⰱⱃⱏⰹ ⱃⰰⰱⰵ ⰱⰾⰰⰳⱏⰻ · ⰻ̄ ⰲⱑⱃⱀ̄ⰵ · ⱁ̄ ⰿⰰⰾⱑ ⰱⱑ ⰲⱑⱃⰵⱀⱏ · ⱀⰰⰴⱏ ⰿⱀ̄ⱁⰳⱏⰹ ⱅⱔ ⱂⱁⱄⱅⰰⰲⰾ̄ⱙ · ⰲⱏⱀⰹⰴⰹ ⰲⱏ ⱃⰰⰴⱁⱄⱅⱐ ⰳ҃ⰰ ⱄⰲⱁⰵ̄ⰳⱁ ·
Ⱂⱃⰹⱄⱅⱘⱂⰾⱐ ⰶⰵ ⰻ̄ ⱂⱃⰻⰵ̄ⰿⱏⰹ ⰴⱏⰲⰰ ⱅⰰⰾⰰⱀⱅ̄ⰰ ⱃⰵⱍⰵ · Ⰳ҃ⰻ ⰴⱏⰲⰰ ⱅⰰⰾⰰⱀⱅ̄ⰰ ⰿⰻ ⰵ̄ⱄⰹ ⱂⱃⱑⰴⰰⰾⱏ · ⱄⰵ ⰴⱃⱁⱆⰳⰰⰰ̄ ⰴⱏⰲⰰ ⱂⱃⰹⱁ̄ⰱⱃⱑⱅⱁⱈⱏ ⰻ̄ⰿⰰ ·
ⱃⰵⱍⰵ ⰶⰵ ⰵ̄ⰿⱁⱆ ⰳ҃ⱐ ⰵ̄ⰳⱁ · ⰴⱁⰱⱃⱏⰹ ⱃⰰⰱⰵ ⰲⱑⱃⱏⱀⱏⰹ · ⱁ̄ ⰿⰰⰾⱑ ⰱⱑ ⰲⱑⱃⰵⱀⱏ · ⱀⰰⰴⱏ ⰿ᾽ⱀⱁⰳⱏⰹ ⱅⱔ ⱂⱁⱄⱅⰰ҃ⰲⰾⱙ̄ · Ⰲⱏⱀⰹⰴⰹ ⰲⱏ ⱃⰰⰴⱁⱄⱅⱐ ⰳ҃ⰰ ⱄⰲⱁⰵ̄ⰳⱁ ·
Ⱂⱃⰻⱄⱅⱘⱂⰾⱐ ⰶⰵ · ᾽ⰻ ⱂⱃⰹⰵ̄ⰿⱏⰻ ⰵ̄ⰴⰹⱀⱏ ⱅⰰⰾⰰⱀ̄ⱅ̄ⱏ ⱃ҃ⰵ҃ⱍ҃ⰵ҃ · Ⰳ҃ⰻ ⰲⱑⰴⱑⰰ̄ⱈ ⱅⱔ · ⱑ̄ⰽⱁ ⰶⰵⱄⱅⱁⰽ ⰵ̄ⱄⰹ ⱍ҃ⰾⰽⱐ · ⰶⱐⱀⱔ · ⰻ̄ⰴⰵⰶⰵ ⱀⱑⱄⰹ ⱄⱑⰰ̄ⰾ̄ · ⰻ̄ ⱄⱏⰱⰹⱃⰰⱔ̄ ⱙ̄ⰴⱁⱆⰶⰵ ⱀⱑⱄⰹ ⱃⰰⱄⱅⱁⱍⰻⰾⱏ ·
ⰻ̄ ⱁ̄ⱆⰱⱁⱑ̄ⰲⱏ ⱄⱔ · ⱎⰵⰴⱏ ⱄⱏⰽⱃⱏⰹⱈⱏ ⱅⰰⰾⰰⱀ᾽ⱅⱏ ⱅⰲⱁⰻ̄ ⰲⱏ ⰸⰵⰿⰾ҃ⰻ̄ · ⱄⰵ ⰻ̄ⰿⰰⱎⰹ ⱄⰲⱁⰵ̄ ·
῾Ⱉ̄ⱅⱏⰲⱑⱎⱅⰰⰲⱏ ⰶⰵ ⰳ҃ⱐ ⰵ̄ⰳⱁ ⱃⰵⱍⰵ ⰵ̄ⰿⱁⱆ · ⰸⱐⰾⱏⰹⰻ̄ ⱃⰰⰱⰵ ⰻ̄ ⰾⱑⱀⰻⰲⱏⰹⰻ̄ · ⰲⱑⰴⱑⰰ̄ⱎⰵ ⱑ̄ⰽⱁ ⰶⱐⱀ̄ⱙ · ⰻ̄ⰴⰵⰶⰵ ⱀⰵ ⱄⱑⰰ̄ⰲⱏ · ⰻ̄ ⱄⱏⰱⰹⱃⰰⱙ̄ ᾽ⱙⰴⱁⱆⰶⰵ ⱀⰵ ⱃⰰⱄⱅⱁⱍⰹⱈ ·
Ⱂⱁⰴⱁⰱⰰⰰ̄ⱎⰵ ⱅⰹ ⱁ̄ⱆⰱⱁ · ⰲⱏⰴⰰⱅⰹ ⱄⱃⰵⰱⱃⱁ ⰿⱁⰵ̄ ⱅⱃⱏⰶⱐⱀⰹⰽⱁⰿⱏ · ⰻ̄ ⱂⱃⰹⱎⰵⰴⱏ ⰰ̄ⰸⱏ · ⰲⱏⰸⱔⰾ ⰱⰻⰿⱏ ⱄⰲⱁⰵ̄ ⱄⱏ ⰾⰻⱈⰲⱁⱙ̄ ·
Ⰲⱏⰸⱐⰿⱑⱅⰵ ⱁ̄ⱆⰱⱁ ⱁ̄ⱅⱏ ⱀⰵⰳⱁ ⱅⰰⰾⰰⱀ᾽ⱅⱏ · ⰻ̄ ⰴⰰⰴⰹⱅⰵ ⰻ̄ⰿⱘⱎⱅⱁⱆⰿⱁⱆ ⰴⰵⱄⱔⱅⱐ ⱅⰰⰾⰰⱀⱅ̄ⱐ ·
ⰻ̄ⰿⱘⱎⱅⱁⱆⰿⱁⱆ ⰱⱁ ⰲⰵⱄⰴⰵ ⰴⰰⱀⱁ ⰱⱘⰴⰵⱅⱏ · ⰰ̄ ⱁⱅ҃ ⱀⰵ ⰻ̄ⰿⱘⱎⱅⰰⰰ̄ⰳⱁ · ⰻ̄ ⰵ̄ⰶⰵ ⰿⱏⱀⰻⱅⱏ ⱄⱔ ⰻ̄ⰿⱏⰻ · ⰻ̄ ⱅⱁ ⰲⱏⰸⱔⱅⱁ ⰱⱘⰴⰵⱅⱏ ⱁⱅ҃ ⱀⰵⰳⱁ ··̅ - · ⰽⱁⱌ҃ ·
Ⰻ̄ ⱀⰵⰽⰾ̄ⱓⱍⰹⰿⰰⰰ̄ⰳⱁ · ⱃⰰⰱⰰ ⰲⱏⰲⱃⱏⰷⱑⱅⰵ ⰲⱏ ⱅⱏⰿⱘ ⰽⱃⱁⰿⱑⱎⱅⱐⱀⱙⱙ̆ · ⱅⱁⱆ ⰱⱘⰴⰵⱅⱏ ⱂⰾⰰⱍⱐ ᾽ⰻ ⱄⰽⱃⱐⰶⱐⱅⱏ ⰸⱘⰱⱁⰿⱏ ·
Ⰵ̄ⰳⰴⰰ ⱂⱃⰹⰴⰵⱅⱏ ⱄ҃ⱀⱏ ⱍ҃ⰾⱍⱐ ⰲⱏ ⱄⰾⰰⰲⱑ ⱄⰲⱁⰵ̄ⰻ̄ ··
Ⰻ̄ ⱄⱏⰱⰵⱃⱘⱅⱏ ⱄⱔ ⱂⱃⱑⰴⱐ ⱀⱐ ⰲⱏⱄⰻ ⱔ̄ⰸ҃ⱌⰻ · ⰻ̄ ⱃⰰⰸⰾⱘⱍⰹⱅⱏ ⱔ̄ ⰴⱃⱁⱆⰳⱏ ⱉⱅ҃ ⰴⱃⱁⱆⰳⰰ · Ⱑ̄ⰽⱁⰶⰵ ⱂⰰⱄⱅⱏⰹⱃⱐ · ⱃⰰⰸⰾⱘⱍⰰⰵⱅ ⱁ̄ⰲⱐⱌⱔ ⱁ̄ⱅⱏ ⰽⱁⰸⱐⰾⰹⱎⱅⱐ ·
Ⰻ̄ ⱂⱁⱄⱅⰰⰲⰻⱅⱏ ⱁ̄ⰲⱐⱌⱔ ⱁ̄ ⰴⰵⱄⱀⱘ̄ⱙ̄ ⱄⰵⰱⰵ · ⰰ̄ ⰽⱁⰸⱐⰾⰹⱎⱅ̄ⱔ ⱁ̄ ⱎⱓⱙ̄ ·
Ⱅⱁⰳⰴⰰ ⱃⰵⱍⰵⱅⱏ ⱌ҃ⱃⱐ ⱄⱘⱎⱅⰹⰻ̄ⰿⱏ ⱁ̄ ⰴⰵⱄⱀⱘ ⰵ̄ⰳⱁ · Ⱂⱃⰹⰴⱑⱅⰵ ⰱ҃ⰾⱀⰻ ⱁ̄ⱌ҃ⰰ ⰿⱁⰵ̄ⰳⱁ ⱀⰰⱄⰾⱑⰴⱁⱆⰻ̄ⱅⰵ ⱁ̄ⱆⰳⱁⱅⱁⰲⰰⱀⱁⰵ̄ ⰲⰰⰿⱏ ⱌ҃ⱃⰵⱄⱅ̄ⰲⰻⰵ̄ ᾽ⱉ̄ⱅⱏ ⱄⱏⰾⱁⰶⰵⱀⰹ᾽ⱑ ⰲ᾽ⱄⰵⰳⱁ ⰿⰹⱃⰰ ·
Ⰲⱏⰸⱐⰰ̄ⰾⰽ᾽ⰰⱈⱏ ⰱⱁ ⱄⱔ ⰻ̄ ⰴⰰⱄⱅⰵ ⰿⰻ ⱑ̄ⱄⱅⰹ · ⰲⱏⰶⰴⱔⰴⰰⱈⱐ ⱄⱔ ⰻ̄ ⱀⰰⱂⱁⰻ̄ⱄⱅⰵ ⰿⱔ ·
ⱀⰰⰳⱐ ⰻ̄ ⱁ̄ⰴⱑⱄⱅⰵ ⰿⱔ · ⰱⱁⰾⱑⱈⱏ ⰻ ⱂⱁⱄⱑⱅⰹⱄⱅⰵ ⰿⱔ · Ⰲⱏ ⱅⰵⰿⱐⱀⰹⱌⰹ ⰱⱑⱈⱏ ⰻ̄ ⱂⱃⰹⰴⱁⱄⱅⰵ ⰽⱐ ⰿⱐⱀⱑ ·
Ⱅⱁⰳⰴ̄ⰰ ⱉⱅ҃ⰲⱑⱎⱅⰰ᾽ⱙⱅⱏ ⰵⰿⱁⱆ ⱂⱃⰰⰲⰵⰴⱏⱀⰹⰻ̄ ⰳ҃ⰾⱎⱅⰵ · Ⰳ҃ⰻ ⰽⱁⰳ᾽ⰴⰰ ⱅⱔ ⰲⰹⰴⱑⱈⱁⰿⱏ ⰰ̄ⰾⱍⱘⱎⱅⰰ ⰻ̄ ⱀⰰⱅⱃⱁⱆⱈⱁⰿⱏ · ⰾⰹ ⰶⱔⰶⰴⱘⱎⱅⰰ ᾽ⰻ ⱀⰰⱂⱁⰻ̄ⱈⱁⰿⱏ ·
Ⰽⱁⰳⰴ̄ⰰ ⰶⰵ ⱅⱔ ⰲⰹⰴⱑⱈⱁⰿⱏ ⱄⱅⱃⰰⱀⱏⱀⰰ · ⰻ ⰲⱏⰲⱑⱄⱁⰿⱏ · ⰾⰹ ⱀⰰⰳⰰ ⰻ̄ ⱁ̄ⰴⱑⱈⱁⰿⱏ ·
Ⰽⱁⰳⰴ̄ⰰ ⰶⰵ ⱅⱔ ⰲⰹⰴⱑⱈⱁⰿⱏ ⰱⱁⰾⱐⱀⰰ ⰾⰻ ⰲⱏ ⱅⰵⰿⱐⱀⰹⱌⰻ ⰻ̄̄ ⱂⱃⰹⰴⱁⰿⱏ ⰽⱐ ⱅⰵⰱⱑ ·
῾Ⰻ ⱁ̄ⱅⱏⰲⱑⱎⱅⰰ{ⱎⱅⰰ}ⰲⱏ ⱌ҃ⱃⱐ ⱃⰵⱍⰵⱅⱏ ⰻ̄ⰿ · Ⰰ̄ⰿⰻⱀ҃ ⰳ҃ⰾⱙ ⰲⰰⰿ · ⱂⱁⱀⰵⰶⰵ ⱄⱏⱅⰲⱁⱃⰻⱄⱅⰵ ⰵ̄ⰴⰹⱀⱁⰿⱁⱆ ⱁ̄ⱅⱏ ⰿⰰⰾⱏⰹⱈⱏ ⱄⰹⱈⱏ ⰱⱃⰰⱅⱏ ⰿⱁⰻ̄ⱈⱏ ⰿⰵⱀⱐⱎⰹⰻ̄ⱈ · ⰿⱐⱀⱑ ⱄⱏⱅⰲⱁⱃⰹⱄⱅⰵ ·
Ⱅⱁⰳⰴⰰ ⱃⰵⱍⰵⱅⱏ · ⰻ̄ ⱄⱘⱎⱅⰹⰻ̄ⰿⱏ ⱁ̄ ⱎⱓⱙ̄ ⰵ̄ⰳⱁ · Ⰻ̄ⰴⱑⱅⰵ ⱁ̄ⱅⱏ ⰿⰵⱀⰵ ⱂⱃⱁⰽⰾⱔⱅⰹⰻ̄ ⰲⱏ ⱁ̄ⰳⱀⱐ ⰲⱑⱍⱐⱀⱏⰹⰻ̄ · Ⱁ̄ⱆⰳⱁⱅⱁⰲⰰⱀⱏⰹ ⰴⰹⱑ̄ⰲⱁⰾⱁⱆ ⰻ̄ ⰰ҃ⱀⰼⰾ҃ⰿⱏ ⰵ̄ⰳⱁ ·
ⰲⱏⰸⰰⰾ᾽ⰽⰰⱈⱏ ⰱⱁ ⱄⱔ ⰻ̄ ⱀⰵ ⰴⰰⱄⱅⰵ ⰿⰻ ᾽ⱑⱄⱅⰹ · Ⰲⱏⰶⰴⱔⰴⰰⱈⱏ ⱄⱔ · ⰻ̄ ⱀⰵ ⱀⰰⱂⱁⰻ̄ⱄⱅⰵ ⰿⰵ҃ⱀⰵ ·
Ⱄ᾽ⱅⱃⰰⱀⰵⱀⱏ ⰱⱑⱈⱏ ⰻ̄ ⱀⰵ ⰲⱏⰲⱑⱄⱅⰵ ⰿⰵⱀⰵ · Ⱀⰰⰳ ⰻ̄ ⱀⰵ ⱁ̄ⰴⱑⱄⱅⰵ ⰿⰵⱀⰵ · ⰱⱁⰾⰵⱀⱏ ⰻ̄ ⰲⱏ ⱅⰵⰿⱐⱀⰹⱌⰻ · ⰻ̄ ⱀⰵ ⱂⱁⱄⱑⱅⰹⱄⱅⰵ ⰿⰵⱀⰵ ·
Ⱅⱁⰳⰴⰰ̄ ⱉⱅ҃ⰲⱑⱎⱅⰰⱙ̄ⱅⱏ ⰵ̄ⰿⱁ҃ⱆ ⰻ̄ ⱅⰹ ⰳ҃ⰾⱎⱅⰵ · Ⰳ҃ⰻ ⰽⱁⰳⰴⰰ ⱅⱔ ⰲⰹⰴⱑⱈⱁⰿⱏ ⰰ̄ⰾⱍⱘ̄ⱎⱅⰰ · ⰾⰹ ⰶⱔⰶⰴⱘⱎⱅⰰ · ⰾⰹ ⱄⱅⱃⰰⱀⱀ̄ⰰ ⰾⰻ ⱀⰰⰳⰰ · ⰾⰹ ⰱⱁⰾⱀⰰ̄ ⰾⰻ ⰲⱏ ⱅⰵⰿⱐⱀⰻ̄ⱌⰻ̄ · ⰻ̄ ⱀⰵ ⱂⱁⱄⰾⱁⱆⰶⰹⱈⱁⰿⱏ ⱅⰵⰱⱑ ·
Ⱅⱁⰳⰴⰰ ⱉ̄ⱅⱏⰲⱑⱎⱅⰰⰵ̄ⱅⱏ ⰻ̄ⰿⱏ ⰳ҃ⰾⱔ · ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · ⱂⱁⱀⰵⰶⰵ ⱀⰵ ⱄⱏⱅⰲⱁⱃⰹⱄⱅⰵ · ⰵ̄ⰴⰹⱀⱁⰿⱁ ⱉⱅ҃ ⱄⰻⱈⱏ ⰿⰵⱀⱐⱎⰹⰻ̄ⱈ · ⱀⰻ ⰿⱐⱀⱑ ⱄⱏⱅⰲⱁⱃⰹⱄⱅⰵ ·
Ⰻ̄ ⰻ̄ⰴⱘⱅⱏ ⱄⰹⰻ̄ · ⰲⱏ ⰿⱘⰽⱘ ⰲⱑⱍⱐⱀⱘⱙ̄ · Ⰰ̄ ⱂⱃⰰⰲⰵⰴⱐⱀⰹⱌⰻ ⰲⱏ ⰶⰻⰸⱀⱐ ⰲⱑⱍⱐⱀⱘⱙ̄ ·· · -

Ⰻ̄ ⰱⱏⰹⱄⱅⱏ ⰵ̄ⰳⰴⰰ ⱄⱏⰽⱁⱀⱍⰰ̄ ᾽҃ⰻⱄⱏ ⰲⱏⱄⰰ ⱄⰾⱁⰲⰵⱄⰰ ⱄⰹ · ⱃⰵⱍⰵ ⱁ̄ⱆⱍⰵⱀⰻⰽⱁⰿⱏ ⱄⰲⱁⰻ̄ⰿⱏ ·
Ⰲⱑⱄⱅⰵ ᾽ⱑⰽⱁ ⱂⱁ ⰴⰲⱁⱓ ⰴⱐⱀⱓ ⱂⰰⱄⱈⰰ ⰱⱘⰴⰵⱅ҃ ·? ⰻ̄ ⱄ҃ⱀⱏ ⱍ҃ⰾⱍⱐ ⱂⱃⱑⰴⰰⱀⱏ ⰱⱘⰴⰵⱅⱏ ⱀⰰ ⱃⰰⱄⱂⱔⱅⰹⰵ̄ ·· -
Ⱅⱁⰳⰴⰰ ⱄⱐⰱⱐⱃⰰⱎⱔ ⱄⱔ ⰰ̄ⱃⱈ̄ⰻⰵ̄ⱃⰵⰻ̄ ⰻ̄ ⱄⱅⰰⱃⱌ᾽ⰻ ⰾⱓⰴⱐⱄⱅⰹⰻ̄ · ⱀⰰ ⰴⰲ̄ⱁⱃ ⰰ̄ⱃⱈⰹⰵ̄ⱃⰵⱁ̄ⰲⱏ · ⱀⰰⱃⰹⱌⰰⰵ̄ⰿⰰⰰ̄ⰳⱁ ⰽⰰⰻ̄ⰰ̄ⱇⰰ ·
ⰻ̄ ⱄⱐⰲⱑⱎⱅⰰⱎⱔ ⰴⰰ ⰻ̄ⱄ҃ⰰ ⰾⰵⱄⱅⰻⱙ̄ ⰻ̄ⰿⱘⱅⱏ · ⰻ̄ ⱁ̄ⱆⰱⰻⱙⱅ҃
ⰳ҃ⰾⰰⰰ̄ⱈⱘ ⰶⰵ ⱀⱐ ⱀⰵ ⰲⱏ ⱂⱃⰰⰸⰴⱐⱀⰹⰽⱐ · ⰴⰰ ⱀⰵ ⰿ̄ⰾ҃ⱏⰲⰰ ⰱⱘⰴⰵⱅⱏ ⰲⱏ ⰾⱓⰴⰵⱈⱏ ·
Ⰻ҃ⱄⱁⱆ ⰶⰵ ⰱⱏⰹⰲⱏⱎⱓ ⰲⱏ ⰲⰹⱚⰰⱀⰹⰻ̄ · ⰲⱏ ⰴⱁⰿⱁⱆ ⱄⰹⰿⱁⱀⰰ ⱂⱃⱁⰽⰰⰶⰵⱀⰰⰰ̄ⰳⱁ ·
Ⱂⱃⰹⱄⱅⱘⱂⰹ ⰽⱐ ⱀⰵⰿⱁⱆ ⰶⰵⱀⰰ · ⰻ̄ⰿⱘⱎⱅⰹ ⰰ̄ⰾⰰⰲⰰⱄⱅⱃⱏ ⰿⱆⱃⰰ ⰴⱃⰰⰳⰰⰰ̄ⰳⱁ · ῾Ⰻ ⰲⱐⰸⰾⰹⱑ ⱀⰰ ⰳⰾⰰⰲⱘ ⰵ̄ⰳⱁ ⰲⱏⰸⰾⰵⰶⱔⱎⱅⱁⱆ · ⰵ̄ⰿⱁⱆ ·
Ⰲⰹⰴⱑ[ⰲ]ⱏⱎⰵ ⰶⰵ ⱁ̄ⱆⱍⰵⱀⰻⱌⰹ ⰵ̄ⰳⱁ · ⱀⰵⰳⱁⰴⱁⰲⰰⱎⱔ ⰳ҃ⰾⱎⱅⰵ · ⱍⰵⱄⱁ ⱃⰰⰴⰻ ⰳⱏⰹⰱⱑⰾⱐ ⱄⰹ ·
ⰿⱁⰶⰰⰰ̄ⱎⰵ ⰱⱁ ⰿⱆⱃⱁ ⱄⰵ · ⱂⱃⱁⰴⰰⱀⱁ ⰱⱏⰻⱅⰹ ⱀⰰ ⰿ᾽ⱀⱁⰷⱑ · ⰻ ⰴⰰⱀⱁ ⱀⰻⱎⱅⰹⰻ̄ⰿ ·
Ⱃⰰⰸⱁⱆⰿⱑⰲⱏ ⰶⰵ ⰻ҃ⱄ ⱃⰵⱍⰵ ⰻ̄ⰿⱏ · ⱍⱐⱅⱁ ⱅⱃⱁⱆⰴⱏⰹ ⰴⰰⰵ̄ⱅⰵ ⰶⰵⱀⱑ · ⰴⱑⰾⱁ ⰱⱁ ⰴⱁⰱⱃⱁ ⱄⱏⰴⱑⰾⰰ ⰲⱏ ⰿⱐⱀⱑ ·
ⰲⱐⱄⰵⰳⰴⰰ̄ ⰱⱁ ⱀⰻⱎⱅⱔⱔ̄ ⰻ̄ⰿⰰⱅⰵ ⱄⱐ [ⰿ?ⱀⱁ] ⱄⱁⰱⱁⱙ̄ · ⰿⰵⱀⰵ ⰶⰵ ⱀⰵ ⰲⱏⱄⰵⰳ᾽ⰴⰰ ⰻ̄ⰿⰰⱅⰵ ·
ⰲⱏⰸⰾⰻⱑ̄ⰲⱏⱎⰹⱑ̄ ⰱⱁ ⱄⰹⰻ̄ ⰿⱆⱃⱁ ⱄⰵ ⱀⰰ ⱅⱑⰾⱁ ⰿⱁⰵ̄ · ⱀⰰ ⱂⱁⰳⱃⰵⰱⰵⱀⰻⰵ̄ ⰿⱔ ⱄⱏⱅⰲ[ⱁ]ⱃⰻ ·
῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · ⰻ̄ⰴⰵⰶⰵ ⰰ̄ⱎⱅⰵ ⱂⱃⱁⱂⱁⰲⱑⰴⰰⱀⱁ ⰱⱘⰴⰵⱅⱏ ᾽҃ⰵⰲⱀⰼⰾⰻⰵ̄ ⱄⰵ · ⰲⱐ ⰲⱏⱄⰵⰿⱏ ⰿⰹⱃⱑ ⱃⰵⱍⰵⱅⱏ ⱄⱔ · ⰻ̄ ⰵ̄ⰶⰵ ⱄⱏⱅⰲⱁⱃⰹ ⱄⰻ ⰲⱏ ⱂⰰⰿⱔⱅⱐ ⰵ̄ⱔ̄ ·
Ⱅⱁⰳⰴⰰ ⱎⰵⰴⱏ ⰵⰴⰻⱀⱏ ᾽ⱉ̄ⱅⱏ ⱁ̄ⰱⱁⱓ̄ ⱀⰰ ⰴⰵⱄⱔⱅⰵ · ⱀⰰⱃⰻⱌⰰⰵ̄ⰿⱏⰻ ⰻ̄ⱓ̄ⰴⰰ · ⰻ̄ⱄⰽⰰⱃⰹⱁ̄ⱅⱏⱄⰽⱏⰹ · ⰽⱐ ⰰ̄ⱃⱈ̄ⰹⰵ̄ⱃⰵⱁ̄ⰿⱏ
ⱃⰵⱍⰵ · ⱍⱐⱅⱁ ⰿⰹ ⱈⱁⱎⱅⰵⱅⰵ ⰴⰰⱅⰻ · ⰻ̄ ⰰ̄ⰸⱐ ⰲⰰⰿⱏ ⱂⱃⱑⰴⰰⰿⱏ{ⰻ̄} ⰻ̄ · Ⱁ̄ⱀⰻ ⰶⰵ ⱂⱁⱄⱅⰰⰲⰹⱎⱔ ⰵ̄ⰿⱁⱆ ̑ⰼ ⱄⱃⰵⰱⱃⱏⱀⰻⰽⱐ ·
Ⰻ̄ ⱁ̄ⱅⱏ ⱅⱁⰾⰹ ⰻ̄ⱄⰽⰰⰰ̄ⱎⰵ ⱂⱁⰴⱁⰱⱐⱀⰰ ⰲⱃⱑⰿⰵ · ⰽⱁⱌ҃ · ⱀⰵ ⰴⰰ ⰻ̄ ⱂⱃⱑⰴⰰⱄⱅⱐ ··̅ -
Ⰲⱏ ⱂⱃⱏⰲⱏⰹⰻ̄ ⰶⰵ ⰴⰵⱀⱏ ⱁⱂⱃⱑⱄⱀⱏⰽⱏⰹ · ⱂⱃⰹⱄⱅⱘⱂⰻⱎⱔ ⱁ̄ⱆⱍⰵⱀⰻⱌⰹ ⰽⱐ ⰻ̄ⱄ҃ⰲⰻ ⰳ҃ⰾⱙⱎⱅⰵ · ⰽⱐⰴⰵ ⱈⱁⱎⱅⰵⱎⰻ ⰻ̄ ⱁ̄ⱆⰳⱁⱅⱁⰲⰰⰵ̄ⰿⱏ ⱅⰵⰱⱑ ⱑ̄ⱄⱅⰻ ⱂⰰⱄⱈ̄ⱘ ·
ⱁ̄ⱀⱏ ⰶⰵ ⱃⰵⱍⰵ · ⰻ̄ⰴⱑⱅⰵ ⰲⱏ ⰳⱃⰰⰴⱏ ⰽⱐ ⰴ̄ⰹⱀ̄ⱑ · ⰻ̄ ⱃⱐⱌⱑⱅⰵ ⰵ̄ⰿⱁⱆ · ⱁ̄ⱆⱍⰹⱅⰵⰾⱐ ⰳ҃ⰾⰵⱅⱏ · ⰲⱃⱑⰿⱔ ⰿⱁⰵ̄ ⰱⰾⰻⰸⱐ ⰵ̄ⱄⱅⱏ · Ⱁ̄ⱆ ⱅⰵⰱⰵ ⱄⱏⱅⰲⱁⱃⱙ ⱂⰰⱄⱈⱘ ⱄⱐ ⱁ̄ⱆⱍⰵⱀⰻⰽⱏⰻ ⰿⱁⰻ̄ⰿⰹ ·
ⰻ̄ ⱄⱐⱅⰲⱁⱃⰻⱎⱔ ⱁ̄ⱆⱍⰵⱀⰻⱌⰹ · ⱑ̄ⰽⱁⰶⰵ ⱂⱁⰲⰵⰾⱑ ⰻ̄ⰿⱏ ⰻ̄ⱄ҃ⱏ · ⰻ̄ ⱁ̄ⱆⰳⱁⱅⱁⰲⰰⱎⱔ ⱂⰰⱄⱈ̄ⱘ ·
Ⰲⰵⱍⰵ[ⱃⱁⱆ] ⰶⰵ ⰱⱏⰻⰲⱐⱎⱁⱆ · Ⰲⱏⰸⰾⰵⰶⰵ ⰻ̄ⱄ҃ⱏ ⱄⱏ ⱁ̄ⰱⱑⰿⰰ ⱀⰰ ⰴⰵⱄⱔⱅⰵ ⱁ̄ⱆⱍⰵⱀⰻⰽⱁⰿⱔ ·
Ⰻ ⱑ̄ⰴⱘⱎⱅⰵⰿⱏ ⰻ̄ⰿⱏ ⱃⰵⱍ҃ · Ⰰⰿⰹ̄ⱀⱏ ⰳ҃ⰾⱙ ⰲⰰⰿⱏ · Ⱑ̄ⰽⱁ ⰵ̄ⰴⰹⱀⱏ ᾽᾽ⱉⱅⱏ ⰲⰰⱄⱏ ⱂⱃⱑⰴⰰⱄⱅⱏ ⰿⱔ ·
Ⰻ̄ ⱄⰽⱃⱏⰱⱔⱎⱅⰵ ⰷⱑⰾⱁ · ⱀⰰⱍⱔⱄⱔ ⰳ҃ⰾⰰⱅⰹ ⰵ̄ⰿⱁⱆ ⰵ̄ⰴⰹⱀⱏ ⰽⱐⰶⰴⱁ ⰻ̄ⱈⱏ · Ⰵ̄ⰴⰰ ⰰ̄ⰸⱐ ⰵ̄ⱄⰿⱏ ⰳ҃ⰹ ·
Ⱁ̄ⱀⱏ ⰶⰵ ⱉ̄̄ⱅⱏⰲⱑⱎⱅⰰⰲⱏ ⱃⰵⱍⰵ · Ⱁ̄ⰿⱁⱍⰹⰻ̄ ⱄⱏ ⰿⱀ̄ⱁⱙ̄ ⰲⱏ ⱄⱁⰾⰹⰾⱑ ⱃⱘⰽⱘ ⱅⱏ ⰿⱔ ⱂⱃⱑⰴⰰⱄⱅⱏ ·
ⱄ҃ⱀⱏ ⰶⰵ ⱍ҃ⰾⱍⱐⱄⰽⱏⰹⰻ̄ ⰻ̄ⰴⰵⱅⱏ · ⱑ̄ⰽⱁⰶⰵ ⰵ̄ⱄⱅⱏ ⱂⰹⱄⰰⱀⱁ ⱁ̄ ⱀⰵⰿⱐ · ⰳⱁⱃⰵ ⰶⰵ ⱍ҃ⰾⰽⱁⱆ ⱅⱁⰿⱁⱆ · ⰻ̄ⰿⱏⰶⰵ ⱄ҃ⱀⱏ ⱍ҃ⰾⱍⱐ ⱂⱃⱑⰴⰰⱀⱏ ⰱⱘⰴⰵⱅⱏ · ⰴⱁⰱⱃⱑⰵ̄ ⰵ̄ⰿⱁⱆ ⰱⰻ ⰱⱏⰻⰾⱁ · ⰰ̄ⱎⱅⰵ ⰱⰹ ⱀⰵ ⱃⱁⰴⰹⰾⱏ ⱄⱔ ⱍ҃ⰾⰽⱐ ⱅⱏ ·
῾Ⱉ̄ⱅⱏⰲⱑⱎⱅⰰⰲⱏ ⰻ̄ⱓ̄ⰴⰰ ⱂⱃⱑⰴⰰ̄ⱔ̄ⰻ̄ ⰵ̄ⰳⱁ ⱃⰵⱍⰵ̄ · Ⰵ̄ⰴⰰ ⰰ̄ⰸⱏ ⰵ̄ⱄⰿ̄ⱏ ⱁ̄ⱆⱍⰹⱅⰵⰾⱓ · ⰳ҃ⰾⰰ ⰵ̄ⰿⱁⱆ ⱅⱏⰹ ⱃⰵⱍⰵ ·
Ⱑ̄ⰴⱘⱎⱅⰵⰿⱏ ⰶⰵ ⰻ̄ⰿⱏ · Ⱂⱃⰹⰵ̄ⰿⱏ ⰻ̄ⱄ҃ⱏ ⱈⰾⱑⰱⱏ · ⰱ҃ⰾⱄⱎⱅⱐ ⱂⱃⱑⰾⱁⰿⱐ · ⰻ̄ ⰴⰰⱑ̄ⱎⰵ ⱁ̄ⱆⱍⰵⱀⰹⰽⱁⰿⱏ ⱄⰲⱁⰻ̄ⰿⱏ · Ⰻ̄ ⱃⰵⱍⰵ ⱂⱃⰻⰻ̄ⰿⱑⱅⰵ ⱑ̄ⰴⰹⱅⰵ · ⱄⰵ ⰵ̄ⱄⱅⱏ ⱅⱑⰾⱁ ⰿⱁⰵ̄ ·
ⰻ̄ ⱂⱃⰹⰵ̄ⰿⱏ ⱍⰰⱎⱘ ⱈⰲⰰⰾⱘ ⰲⱏⰸⰴⰰⰲⱏ ⰴⰰⱄⱅⱏ ⰻ̄ⰿⱏ ⰳ҃ⰾⱔ · Ⱂⰹⰻ̄ⱅⰵ ⱁ̄ⱅⱏ ⱀⰵⱔ̄ ⰲⱐⱄⰹ ·
ⱄⰵ ⰵ̄ⱄⱅⱏ ⰽⱃⱏⰲⱐ ⰿⱁ҃᾽ⱑ · ⱀⱁⰲⰰⰰ̄ⰳⱁ ⰸⰰⰲⱑⱅⰰ · ⱂⱃⱁⰾⰹⰲⰰⰵ̄ⰿⰰ ⰸⰰ ⰲⱏⰻ · ⰲⱏ ᾽ⱁⱄⱅⰰⰲⰾⰵⱀⰻⰵ̄ ⰳⱃⱑⱈⱁⰿⱏ ·
Ⰳ҃ⰾⱙ ⰶⰵ ⰲⰰⰿⱏ · ⱑ̄ⰽⱁ ⱀⰵ ⰻ̄ⰿⰰⰿⱐ ⱂⰹⱅⰹ ⱓ̄ⰶⰵ ᾽ⱉ̄ⱅⱏ ⱄⰵⰳⱁ ⱂⰾⱁⰴⰰ ⰾⱁⰸⱐⱀⰰⰰ̄ⰳⱁ · ⰴⱁ ⱅⱁⰳⱁ ⰴⱐⱀⰵ · ⰵ̄ⰳⰴⰰ ⱂⰹⱙ̄ ⱄⱏ ⰲⰰⰿⰻ ⱀⱁⰲⱐ · ⰲⱏ ⱌ҃ⱃⱄⱅⰲⰹ᾽ⰻ ⱁ̄ⱌ҃ⰰ ⰿⱁⰵ̄ⰳⱁ ·
῾Ⰻ ⰲⱏⱄⱂⱑⰲⱏⱎⰵ ⰻ̄ⰸⰹⰴⱘ ⰲⱏ ⰳⱁⱃⱘ ⰵ̄ⰾⰵ᾽ⱁⱀⱄⰽⱘ̄ ·
Ⱅⱁⰳⰴⰰ ⰳ҃ⰾⰰ ⰻ̄ⰿⱏ ⰻ̄ⱄ҃ⱏ ⰲⱏⱄⰻ ⰲⱏⰻ ⱄⱐⰱⰾⰰⰸⱀⰻⱅⰵ ⱄⱔ ⱁ̄ ⰿⱐⱀⱑ ⰲⱐ ⱄⰹⱙ̄ ⱀⱁⱎⱅⱐ · Ⱂⰹⱄⰰⱀⱁ ⰱⱁ ⰵ̄ⱄⱅⱐ · ⱂⱁⱃⰰⰶⱘ ⱂⰰⱄⱅⱏⰹⱃⱑ · ⰻ̄ ⱃⰰⰸⰻⰴⱘⱅⱏ ⱄⱔ ⱁ̄ⰲⰵⱌⱐ ⱄⱅⰰⰴⰰ ·
Ⱂⱁ ⰲⱏⱄⰽⱃⱏⱄⰵⱀⰻⰻ̄ ⰶⰵ ⰿⱁ᾽ⰵⰿⱏ ⰲⰰⱃⱙ̄ ⰲⱏⰹ {ⰲⱏⰹ} ⰲⱏ ⰳⰰⰾⰹⰾⰵⰻ̄ ·
῾᾽Ⱉⱅⱏⰲⱑⱎⱅⰰⰲⱏ ⰶⰵ ⱂⰵⱅⱃⱏ ⱃⰵⱍⰵ ⰵ̄ⰿⱁⱆ · Ⰰ̄ⱎⱅⰵ ⰻ̄ ⰲⱐⱄⰻ ⱄⱐⰱⰾⰰⰸⱀⱔⱅ᾽ ⱄⱔ ⱁ̄ ⱅⰵⰱⱑ · Ⰰ̄ ⰰ̄ⰸⱐ ⱀⰻⰽⱁⰾⰹⰶⰵ ⱀⰵ ⱄⱏⰱⰾⰰⰶⱀ̄ⱙ ⱄⱔ ·
ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · Ⰰ̄ⰿⰻⱀ҃ ⰳ҃ⰾⱙ ⱅⰵⰱⱑ · ⱑ̄ⰽⱁ ⰲⱐ ⱄⰹⱙ̄ ⱀⱁⱎⱅⱏ ⱂⱃⱑⰶⰴⰵ · ⰴⰰⰶⰵ ⰽⱁⱆⱃⱏ ⱀⰵ ⰲⱏⰸⰳⰾⰰⱄⰹⱅ · ⱅⱃⰹ ⰽⱃⰰⱅⱏⰹ ⱉⱅ҃ⰲⱃⱏⰶⰵⱎⰹ ⱄⱔ ⰿⰵⱀⰵ ·
ⰳ҃ⰾⰰ ⰵ̄ⰿⱁⱆ ⱂⰵⱅⱃⱏ · ⰰ̄ⱎⱅⰵ ⰽⰾⱓⱍⰹⱅⱏ ⰿⰹ ⱄⱔ ⱄⱏ ⱅⱁⰱⱁⱙ̄ ᾽ⱁⱆⰿⱐⱃⱑⱅⰹ ⱀⰵ ⱉⱅ҃ⰲⱃⱏⰳⱘ ⱄⱔ ⱅⰵⰱⰵ · ⱅⰰⰽⱁⰶⰴⰵ ⰻ̄ ⰲⱏⱄⰻ ⱁ̄ⱆⱍⰵⱀⰹⱌⰻ ⱃⱑⱎⱔ ·
Ⱅⱁⰳⰴⰰ ⱂⱃⰹⰴⰵ ⱄⱐ ⱀⰻⰿⰹ ⰻ̄ⱄ҃ⱏ ⰲⱐ ⰲⰵⱄⱐ · ⱀⰰⱃⰹⱌⰰⰵ̄ⰿⱘⱙ̄ ⰼ̄ⰵⰴ̄ⱐⱄ̄ⰹⰿⰰⱀⰹ · ⰻ̄ ⰳ҃ⰾⰰ ᾽ⱁⱆⱍⰵⱀⰹⰽⱁⰿⱏ · ⱄⱔⰴⱑⱅⰵ ⱅⱁⱆ · ⰴⱁⱀⱐⰴⰵⰶⰵ ⱎⰵⰴⱏ ⱂⱁⰿⰾ҃ⱙ ⱄⱔ ⱅⰰⰿⱁ ·
ⰻ̄ ⱂⱁⰵ̄ⰿⱏ ⱂⰵⱅⱃⰰ ⰻ̄ ᾽ⱁⰱⰰ ⱄ҃ⱀⱏⰹ ⰸⰵⰲⰵⰴⰵⱁ̄ⰲⰰ · Ⱀⰰⱍⱔⱅⱏ ⱄⰽⱃⱏⰱⱑⱅⰹ ⰻ̄ ⱅⱘⰶⰻⱅⰹ ·
Ⱅⱁⰳⰴⰰ ⰳ҃ⰾⰰ ᾽ⰻⰿⱏ ⱂⱃⰻⱄⰽⱃ̄ⱏⰱⱐⱀⰰ ⰵ̄ⱄⱅⱏ ⰴ҃ⱎⰰ ⰿⱁⱑ ⰴⱁ ⱄⱐⰿⱃⱏⱅⰹ · Ⱂⱁⰶⰹⰴⱑⱅⰵ ⱄⱐⰴⰵ · ⰻ̄ ⰱⱐⰴⰹⱅⰵ ⱄⱐ ⰿⱐⱀⱁⱙ̄ ·
ⰻ̄ ⱂⱃⱑⱎⰵⰴⱐ ⰿⰰⰾⱁ · ⱂⰰⰴⰵ ⱀⰹⱌⱐ ⰿⰾ҃ⱔ ⱄⱔ ⰻ̄ ⰳ҃ⰾⱔ · ⱉ̄̄҃ⱍⰵ ⰿⱁⰻ̄ Ⰰ̄ⱎⱅⰵ ⰲⱏⰸⰿⱁ҃ⰶⱐⱀⱁ ⰵ̄ⱄⱅⱏ · ⰴⰰ ⰿⰹⰿⱁ ⰻ̄ⰴⰵⱅⱏ ᾽ⱉ̄ⱅⱏ ⰿⰵⱀⰵ ⱍⰰⱎⰰ ⱄⰹⰻ̄ · ⱁ̄ⰱⰰⱍⰵ ⱀⰵ ⱑ̄ⰽⱁⰶⰵ ⰰ̄ⰸⱐ ⱈⱁⱎⱅⱘ · ⱀⱏ ⱑ̄ⰽⱁ ⱅⱏⰹ ·
ⱂⱃⰹⰴⰵ ⰽⱐ ⱁ̄ⱆⱍⰵⱀⰹⰽⱁⰿⱏ · ⰻ̄ ⱁ̄ⰱⱃⱑⱅⰵ ⱔ̄ ⱄⱐⱂⱔⱎⱅⱔ · ⰻ̄ ⰳ҃ⰾⰰ ⱂⰵⱅⱃⱁⰲⰹ · Ⱅⰰⰽⱁ ⰾⰹ ⱀⰵ ⰲⱏⰸⰿ̄ⱁⰶⰵ · ⰻ̄ ⰵ̄ⰴⰹⱀⱁⰳⱁ ⱍⰰⱄⰰ ⱂⱁⰱⱐⰴⱑⱅⰹ ⱄⱐ ⰿⱏⱀⱁ᾽᾽ⱙ ·
Ⰱⱏⰴⰹⱅⰵ ⰻ̄ ⰿ҃ⰾ҃ⱅⰵ ⱄⱔ · ⰴⰰ ⱀⰵ ⰲⱏⱀⰹⰴⰵⱅⰵ ⰲⱏ ⱀⰰⱂⰰⱄⱅⱐ · ⰴ҃ⱈⱏ ⰱⱁ ⰵ̄ⱄⱅⱐ ⰱⱐⰴⱃⱏ · ⰰ̄ ⱂⰾⱏⱅⱐ ⱀⰵⰿⱁⱎⱅⱐⱀⰰ ·
Ⱂⰰⰽⱏⰹ ⰲⱏⱅⱁⱃⰻⱌⰵⱙ̄ ⱎⰵⰴⱏ ⱂⱁⰿⱁⰾⰹ ⱄⱔ ⰳ҃ⰾⱔ · Ⱉ̄ⱍ҃̄ⰵ ⰿⱁⰻ̄ ⰰ̄ⱎⱅⰵ ⱀⰵ ⰲⱏⰸⰿⱁⰶⱐⱀⱁ ⰵ̄ⱄⱅⱏ ⱍⰰⱎⰹ ⱄⰵⰻ̄ · ⰴⰰ ⰿⰻⰿⱁ ⰻ̄ⰴⰵⱅ ⱁ̄ⱅⱏ ⰿⰵⱀⰵ · ᾽ⰰⱎⱅⰵ ⱀⰵ ⱂⰹⱙ̄ ⰵ̄ⱔ̄ · ⰱⱘⰴⰹ ⰲⱁⰾⱑ ⱅⰲⱁⱑ̄ ·
Ⰻ̄ ⱂⱃⰹⱎⰵⰴⱏ ⱂⰰⰽⱏⰹ · Ⱁ̄ⰱⱃⱑⱅⰵ ⱔ̄ ⱄⱐⱂⱔⱎⱅⱔ · ⰱⱑⱄⱅⰵ ⰱⱁ ⰻ̄ⰿⱏ ⱁ̄ⱍⰻ ⱅⱔⰳⱁⱅⱐⱀⱑ ·
ⰻ̄ ⱁ̄ⱄⱅⰰⰲⰾⱏ ⱔ̄ · ⱂⰰⰽⱏⰹ ⱎⰵⰴⱏ ⱂⱁⰿⱁⰾⰹ ⱄⱔ ⱅⱃⰵⱅⰹⰻ̄ⱌⰵⱙ̄ · ⱅⱁⰶⰴ̄ⰵ ⱄⰾⱁⰲⱁ ⱃⰵⰽⱐ ·
Ⱅⱁⰳ᾽ⰴⰰ ⱂⱃⰹⰴⰵ ⰽⱐ ⱁ̄ⱆⱍⰵⱀⰻⰽⱁⰿⱏ · Ⰻ̄ ⰳ҃ⰾⰰ ⰻ̄ⰿⱏ · ⱄⱐⱂⰹⱅⰵ ⱂⱃⱁⱍⰵⰵ̄ ⰻ̄ ⱂⱁⱍⰹⰲⰰⰻ̄ⱅⰵ · ⱄⰵ ⱂⱃⰹⰱⰾⰹⰶⰻ ⱄⱔ ⰳⱁⰴⰹⱀⰰ · ⰻ̄ ⱄ҃ⱀⱏ ⱍ҃ⰾⱍⱄⰽⱏⰹ ⱂⱃⱑⰴⰰⰵ̄ⱅⱏ ⱄⱔ · ⰲⱏ ⱃⱘⱌⱑ ⰳⱃⱑⱎⱐⱀⰻⰽⱁⰿⱏ ·
Ⰲⱏⱄⱅⰰⱀⱑⱅⰵ ⰻ̄ⰴⱑⰿⱏ · ⱄⰵ ⱂⱃⰹⰱⰾⰻⰶⰹ ⱄⱔ ⱂⱃⱑⰴⰰⱔ̄ⰻ̄ ⰿⱔ ·
Ⰻ̄ ⰵ̄ⱎⱅⰵ ⰳ҃ⰾⱙⱎⱅⱁⱆ ⰵ̄ⰿⱁⱆ · Ⱄⰵ ⰻ̄᾽ⱓⰴⰰ ⱉ̄̄ⱅⱏ ⱁ̄ⰱⱁⱓ̄ ⱀⰰ ⰴⰵⱄⱔⱅⰹ ⱂⱃⰹⰴⰵ ⰻ̄ ⱄⱐ ⱀⰹⰿⱏ ⱀⰰⱃⱁⰴⱏ ⰿⱀ̄ⱁⰳⱐ · ⱄⱐ ⱁ̄ⱃⱘⰶⰹ᾽ⰻ ⰻ̄ ⰴⱃⱏⰽⱁⰾⱐⰿⰹ · ⱉ̄̄ⱅⱏ ⰰ̄ⱃⱈ̄ⰹⰵ̄ⱃⰵⰻ̄ ⰻ̄ ⱄⱅⰰⱃⰵⱌⱐ ⰾⱓⰴⱐⱄⰽⱏⰻⰻ̄ⱈⱏ ·
ⱂⱃⱑⰴⰰⱔ̄ⰻ̄ ⰶⰵ · ⰴⰰⱄⱅⱏ ⰻ̄ⰿⱏ ⰸⱀⰰⰿⰵⱀⰻⰵ̄ ⰳ҃ⰾⱔ · Ⰵ̄ⰳⱁⰶⰵ ⰰ̄ⰸⱐ ⰾⱁⰱⱐⰶⱙ̄ · ⱅⱏ ⰵ̄ⱄⱅⱏ ⰻ̄ⰿⱑⱅⰵ ⰻ̄ ·
Ⰰ̄ⰱⰹⰵ̄ ⰶⰵ ⱂⱃⰹⱄⱅⱘⱂⰾⱐ ⰽⱐ ⰻ̄ⱄ҃ⱁⱆ · ⱃⰵⱍⰵ ⰵⰿⱁⱆ ⱃⰰⰴⱁⱆⰻ̄ ⱄⱔ ⱃⰰ᾽ⰲⰲ̄ⰹ · Ⰻ̄ ⱁ̄ⰱⰾⱁⰱⱏⰹⰸⰰ ⰻ ·
ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰿⱁⱆ ⰴⱃⱁ̄ⱆⰶⰵ · ⱀⰰ ⱀⰵⰶⰵ ⰵ̄ⱄⰹ ⱂⱃⰹⱎⰵⰾⱏ ⱅⰲⱁⱃⰹ · Ⱅⱁⰳⰴⰰ̄ ⱂⱃⰹⱄⱅⱘⱂⰾⱐⱎⰵ · ⰲⱏⰸⰾⱁⰶⰹⱎⱔ ⱃⱘⱌⱑ ⱀⰰ ⰻ̄ⱄ҃ⰰ · ⰻ̄ ⱔ̄ⱄⱔ ⰻ̄ ·
ⰻ̄ ⱄⰵ ⰵ̄ⰴⰹⱀⱏ ⱁⱅ҃ ⱄⱘⱎⱅⰻⰻ̄ⱈⱏ ⱄⱏ ⰻ̄ⱄ҃ⱄⰿⱏ · ⱂⱃⱁⱄⱅⰵⱃⱏ ⱃⱘⰽⱘ ⰻ̄ⰸⰲ̄ⰾⱑⱍⰵ ⱀⱁⰶⱐ ⱄⰲⱁⰻ̄ · ⰻ̄ ⱁ̄ⱆⰴⰰⱃⱐ ⱃⰰⰱⰰ ⰰ̄ⱃⱈ̄ⰹⰵ̄ⱃⰵⱁ̄ⰲⰰ · ⱁ̄ⱆⱃⱑⰸⰰ ⰵ̄ⰿⱁⱆ ⱁ̄ⱆⱈⱁ ·:· ⰴⰵⱄⱀⱁⰵ̄ ·
Ⱅⱁⰳⰴⰰ ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · Ⰲⱏⰸⰲⱃⰰⱅⰹ ⱀⱁⰶⱐ ⱅⰲⱁⰻ̄ ⰲⱏ ⱄⰲⱁⰵ̄ ⰿⱑⱄⱅⱁ · ⰲⱏⱄⰻ ⰱⱁ ⱂⱃⰻⰵ̄ⰿⱏⱎⰹⰻ̄ ⱀⱁⰶⱐ · ⱀⱁⰶⰵⰿⱏ ⱂⱁⰳⱏⰹⰱⱀⱘⱅⱏ ·
Ⰾⰻ ⰿⱐⱀⰹⱅⱏ ⱅⰻ ⱄⱔ · ⱑ̄ⰽⱁ ⱀⰵ ⰿⱁⰳⱘ ⱀⱀ̄ⱑ ⱁ̄ⱆⰿⰾ҃ⰻⱅⰹ ⱁ̄ⱌ҃ⰰ ⰿⱁⰵ̄ⰳⱁ · ⰻ̄ ⱂⱃⰹⱄⱅⰰⰲⰹⱅⱏ ⰿⱀ̄ⱑ ⰲⱔⱎⱅⰵ · ⱀ\ⰵⰶⰵ̄ⰾⰹ ⰴ\\ⱏ\\ⰲⰰ ⱀ̄ⰰ ⰴⰵⱄⱔⱅⰵ ⰾⰵⰼⰵⱁ̄ⱀⰰ ⰰ̄ⱀ҃ⰼⰾⱏ ·
ⰽⰰⰽⱁ ⰶⰵ ⱁ̄ⱆⰱⱁ ⱄⱏⰱⱘⰴⱘⱅⱏ ⱄⱔ ⰽⱐⱀⰹⰳⱏⰻ · ⱑ̄ⰽⱁ ⱅⰰⰽⱁ ⱂⱁⰴⱁⰱⰰⰰ̄ⱎⰵ ⰱⱏⰻⱅⰹ ·
Ⰲⱏ ⱅⱏ ⱍⰰⱄⱏ ⱃⰵⱍⰵ ⰻ̄ⱄ҃ⱏ ⱀⰰⱃⱁⰴⱁⰿⱏ · Ⱑ̄ⰽⱁ ⱀⰰ ⱃⰰⰸⰱⱁⰻ̄ⱀⰻⰽⰰ ⰾⰹ ⰻ̄ⰸⰹⰴⱁⱄⱅⰵ · ⱄⱏ ⱁ̄ⱃⱘⰶⰹⰵ̄ⰿⱏ ⰻ̄ ⰴⱃⱏⰽⱁⰾⰿⰹ ⱔ̄ⱅⱏ ⰿⰵⱀⰵ · ⱂⱁ ⰲⱐⱄⱔ ⰴⱐⱀⰹ ⱂⱃⰻ ⰲⰰⱄⱐ ⱄⱑⰴⱑⰰ̄ⱈⱏ ⰲⱏ ⱌ҃ⱃⰽⰲⰻ ⱁ̄ⱆⱍⱔ · ⰻ̄ ⱀⰵ ⱔ̄ⱄⱅⰵ ⰿⰵⱀⰵ ·
Ⱄⰵ ⰶⰵ ⰲⱏⱄⰵ ⰱⱏⰹⱄⱅⱏ · ⰴⰰ ⱄⱏⰱⱘⰴⱘⱅⱏ ⱄⱔ ⰽⱐⱀⰻⰳⱏⰹ ⱂ҃ⱃⱃⱍⱐⱄⰽⱏⰻⱔ̄ · Ⱅⱁⰳⰴⰰ ⱁ̄ⱆⱍⰵⱀⰹⱌⰹ ⰲⱐⱄⰻ · ⱁ̄ⱄⱅⰰⰲⰾⱐⱎⰵ ⰻ̄ ⰱⱑⰶⰰⱎⱔ ·
Ⰲⱁⰻ̄ⱀⰻ ⰶⰵ ⰵ̄ⰿⱏⱎⰵ ⰻ̄ⱄⰰ ⰲⱑⱄⱔ ⰻ̄ ⰽⱐ ⰽⰰⰻ̄ⰰ̄ⱇⱑ ⰰ̄ⱃⱈ̄ⰹⰵ̄ⱃⰵⱁ̄ⰲⰹ · ⰻ̄ⰴⰵⰶⰵ ⰽⱐⱀⰹⰶⱐⱀⰹⱌⰹ ⰻ̄ ⱄⱅⰰⱃⱐⱌⰹ ⱄⱏⰱⱐⱃⰰⱎⱔ ⱄⱔ ·
Ⱂⰵⱅⱃⱏ ⰶⰵ ⰻ̄ⰴⱑⰰ̄ⱎⰵ ⱂⱁ ⱀⰵⰿⱐ ⰻ\ⰸ ⰴⰰⰾⰵⱍⰵ · ⰴⱁ ⰴⰲ̄ⱁⱃⰰ ⰰ̄ⱃⱈⰻ̄ⰵ̄ⱃⰵⱁ̄ⰲⰰ · ⰻ̄ ⰲⱏⱎⰵⰴⱏ ⰲⱏⱀⱘⱅⱃⱐ · ⱄⱑⰴⱑⰰ̄ⱎⰵ ⱄⱏ ⱄⰾⱁⱆⰳⰰⰿⰻ · ⰲⰹⰴⱑⱅⰹ ⱈⱁⱅⱔ ⰽⱁⱀⱐⱍⰻⱀⱘ ·
Ⰰ̄ⱃⱈ̄ⰹⰵ̄ⱃⰵⰻ̄ ⰶⰵ ⰻ̄ ⱄⱅ̄ⰰⱃⱌ̄ⰹ · ⰻ̄ ⱄⱐⱀⰵⰿⱏ ⰲⰵⱄⱐ · ⰻ̄ⱄⰽⰰⰰ̄ⱈⱘ ⰾⱏⰶⰰ ⱄⱐⰲⱑⰴⱑⱅⰵⰾⱐⱄ᾽ⱅⰲⰰ ⱀⰰ ᾽҃ⰻⱄⰰ ᾽ⱑⰽⱁ ⰴⰰ ⱁ̄ⱆⰱⰹⱙ̄ⱅⱏ ⰻ̄ ·
ⰻ̄ ⱀⰵ ⱁ̄ⰱⱃⱑⱅⱘ · ⰿⱀⱁⰳⱁⰿⱏ ⰶⰵ ⱄⱏⰲⱑⰴⱑⱅⰵⰾⰵⰿⱏ ⱂⱃⰹⱄⱅⱘⱂⰰⰲⱏⱎⰵⰿⱏ · Ⱂⱁⱄⰾⱑⰴⱐ ⰶⰵ ⱂⱃⰹⱄⱅⱘⱂⰾⱏⱎⰰ · ⰴⱐⰲⰰ ⰾⱐⰶⰰ ⱄⱐⰲⱑⰴⱑⱅⰵⰾⱑ
ⱃⱑⱄⱅⰵ · Ⱄⱐ ⱃⰵⱍⰵ · ⰿⱁⰳⱘ ⱃⰰⰸⱁⱃⰹⱅⰹ ⱌ҃ⱃⰽⱁⰲⱐ ⰱ҃ⰶⰹⱙ̄ · ⰻ̄ ⱅⱃⱐⰿⰻ ⰴⱐⱀⱐⰿⰻ ⱄⱏⰸⱐⰴⰰⱅⰹ ⱙ̄ ·
ⰻ̄ ⰲⱏⱄⱅⰰⰲⱏ ⰰ̄ⱃⱈ̄ⰹⰵ̄ⱃⰵⰻ̄ · ⰻ̄ ⱃⰵⱍⰵ ⰵ̄ⰿⱁⱆ · ⱀⰻⱍⰵⱄⱁⰶⰵ ⰾⰹ ⱁⱅ҃ⰲⱑⱎⱅⰰⰲⰰⰵ̄ⱎⰹ · ⱍⱅ̄ⱁ ⱄⰹⰻ̄ ⱀⰰ ⱅⱔ ⱄⱏⰲⱑⰴ҃ⱅⰵⰾⱐⱄⱅ̄ⰲⱁⱆⱙ̄ⱅⱏ·
ⰻ̄ⱄ҃ⱏ ⰶⰵ ⰿⰾ҃ⱏ̄ⱍⰰⰰ̄ⱎⰵ · ⰻ̄ ⱁ̄ⱅⱏⰲⱑⱎⱅⰰⰲⱏ ⰰ̄ⱃⱈ̄ⰹⰵ̄ⱃⰵ᾽ⰻ ⱃⰵⱍⰵ ⰵ̄ⰿⱁⱆ · ⰸⰰⰽⰾⰹⱀⰰⱙ̄ ⱅⱔ ⰱ҃ⰿⱏ ⰶⰹⰲⱏⰹⰻ̄ⰿⱏ ⰴⰰ ⱃⰵⱍⰵⱎⰹ ⱀⰰⰿⱏ · ⰰ̄ⱎⱅⰵ ⱅⱏⰹ ⰵ̄ⱄⰹ ⱈ҃ⱏ ⱄ҃ⱀⱏ ⰱ҃ⰰ ⰶⰹⰲⰰⰰ̄ⰳⱁ ·
ⰳ҃ⰾⰰ̄ ⰵ̄ⰿⱁⱆ ⰻ̄ⱄ҃ⱏ · ⱅⱏⰹ ⱃⰵⱍⰵ · ⱁ̄ⰱⰰⱍⰵ ⰳ҃ⰾⱙ ⰲⰰⰿⱏ · ῾Ⱉ̄ⱅⱏ ⱄⰵⰾⱑ ⱁ̄ⱆⰸⱐⱃⰹⱅⰵ ⱄ҃ⱀⰰ ⱍ҃ⰾⱍⱑ · ⱄⱑⰴⱔⱎⱅⰰ ⱁ̄ ⰴⰵⱄⱀⱘⱙ̄ ⱄⰹⰾⱏⰹ · ⰻ̄ ⰳⱃⱔⰴⱘⱎⱅⱐ ⱀⰰ ⱁ̄ⰱⰾⰰⱌⱑⱈⱏ ⱀ҃҃ⰱⱄⱀⱏⰻⰻ̄ⱈⱏ ·
Ⱅⱁⰳⰴⰰ ⰰ̄ⱃⱈⰹ̄ⰵ̄ⱃⰵⰻ̄ ⱃⰰⱄⱅⱃⱏⰷⰰ ⱃⰹⰸⱏⰹ ⱄⰲⱁⱔ̄ ⰳ҃ⰾⱔ · Ⱑ̄ⰽⱁ ⰲⰾⰰⱄⰲ̄ⰹⰿⰹⱙ̄ ⱃⰵⱍⰵ · ⱍⱐⱅⱁ ⰵ̄ⱎⱅⰵ ⱅⱃⱑⰱⱁⱆⰵ̄ⱅⰵ ⱄⱐⰲⱑⰴⱑⱅⰵⰾⱐ · ⱄⰵ ⱀⱀ̄ⱑ ⱄⰾⱏⰻⱎⰰⱄⱅⰵ ⰲⰾⰰⱄⰲⰹⰿⰹⱙ̄ ⰵ̄ⰳⱁ ·
ⱍⱐⱅⱁ ⱄⱔ ⰲⰰⰿⱏ ⰿ̄ⱐⱀⰹⱅⱏ · ⱁ̄ⱀⰹ ⰶⰵ ⱁ̄ⱅⱏⰲⱑⱎⱅⰰⰲⱏⱎⰵ ⱃⱑⱎⱔ · ⱂⱁⰲⰹⱀⰵⱀⱏ ⰵ̄ⱄⱅⱏ ⱄⱐⰿⱃⱏⱅⰹ ·
Ⱅⱁⰳⰴ̄ⰰ ⰸⰰⱂⰾⱐⰲⰰⱎⱔ ⰵ̄ⰿⱁⱆ ⰾⰹⱌⰵ ⰻ̄ ⱂⰰⰽⱁⱄⱅⰻ ⰵ̄ⰿⱁⱆ ⰴⱑⰰ̄ⱈⱘ · Ⱁ̄ⰲⰻⰹ̄ ⰸⰰ ⰾⰰⱀⰹⱅⱘ ⱁ̄ⱆⰴⰰⱃⰹⱎⱔ
ⰳ҃ⰾⱎⱅⰵ · Ⱂⱃⱁⱃⱐⱌⰹ ⱀⰰⰿⱏ ⱈ҃ⰵ ⰽⱅ̄ⱁ ⰵ̄ⱄⱅⱏ ⱁ̄ⱆⰴⰰⱃⰵⰻ̄ ⱅⱔ ·
Ⱂⰵⱅⱃⱏ ⰶⰵ ⰲⱏⱀⱑ ⱄⱑⰴⱑⰰ̄ⱎⰵ ⱀⰰ ⰴⰲⱁⱃⱑ · ⰻ̄ ⱂⱃⰻⱄⱅⱘⱂⰹ ⰽⱐ ⱀⰵⰿⱁⱆ ⰵ̄ⰴⰹⱀⰰ ⱃⰰⰱⱏⰹⱀⰹ ⰳ҃ⰾⱙⱎⱅⰻ · Ⰻ̄ ⱅⱏⰹ ⰱⱑ ⱄⱏ ⰻ̄ⱄ҃ⱁⰿⱏ ⰳⰰⰾⰹⰾⰵⰻ̄ⱄⰽⱏⰹⰻ̄ⰿⱏ ·
Ⱁ̄ⱀⱏ ⰶⰵ ⱉ̄̄ⱅ᾽ⰲⱃⱏⰶⰵ ⱄⱔ ⱂⱃⱑⰴⱏ ⰲ̄ⱐⱄⱑⰿⰹ ⰳ҃ⰾⱔ · ⱀⰵ ⰲⱑⰿⱐ ⱍⱐⱅⱁ ⰳ҃҃ⰾⰵⱎⰻ ·
ⰻ̄ ⰻ̄ⱎⰵⰴⱏⱎⱁⱆ ⰵ̄ⰿⱁⱆ ⰲⱏ ⰲⱃⰰⱅⰰ · ⱁ̄ⱆⰸⱐⱃⱑ ⰻ̄ ⰴⱃⱁⱆⰳⰰⱑ̄ · ⰻ̄ ⰳ҃ⰾⰰ ⰻ̄ⰿⱏ · Ⱅⱁⱆ ⰻ ⱄⱐ ⰱⱑ ⱄⱏ ⰻ̄ⱄ҃ⱁⰿⱏ ⱀⰰⰸⰰⱃⰵⱁ̄ⰿⱏ ·
ⰻ̄ ⱂⰰⰽⱏⰹ ⱉⱅ҃ⰲⱃⱏⰶⰵ ⱄⱔ ⱄⱏ ⰽⰾⱔ̄ⱅⰲⱁⱙ̄ · ⱑ̄ⰽⱁ ⱀⰵ ⰸⱀⰰⱙ̄ ⱍ҃ⰾⰽⰰ ·
ⱀⰵ ⱂⱁ ⰿⱀ̄ⱁⰷⱑ ⰶⰵ · ⱂⱃⰹⱄⱅⱘⱂⱐⱎⰵ ⱄⱅⱁⱔ̄ⱎⱅⰹⰻ̄ ⱃⱑⱎⱔ ⱂⰵⱅⱃⱁⰲⰹ ⰲⱏ ⰻ̄ⱄⱅⰻⱀⱘ · ⰻ̄ ⱅⱏⰹ ⱉⱅ҃ ⱀⰻⱈⱏ ⰵ̄ⱄⰹ · ⰻ̄ ⰱⱁ ⰻ̄ ⰱⰵⱄⱑⰴⰰ ⱅⰲⱁⱑ̄ ᾽ⱑⰲⱑ ⱅⱔ ⱅⰲⱁⱃⰹⱅⱏ ·
Ⱅⱁ̄ⰳⰴⰰ ⱀⰰⱍⱔⱅⱏ ⱃⱁⱅⰹⱅⰹ ⱄⱔ ⰻ̄ ⰽⰾⱔⱅⰹ · ⱑ̄ⰽⱁ ⱀⰵ ⰸⱀⰰⱙ̄ ⱍ҃ⰾⰽⰰ · Ⰻ̄ ⰰ̄ⰱⰻⰵ̄ ⰽⱁⱆⱃⱏ ⰲⱏⰸⰳ̄ⰾⰰⱄⰹ ·
Ⰻ̄ ⱂⱁⰿⱔⱀⱘ ⱂⰵⱅⱃⱏ ⰳ҃ⰾⱏ ᾽҃ⰻⱄⰲⱏ · ⰺ̄ⰶⰵ ⱃⰵⱍⰵ ⰵ̄ⰿⱁⱆ · ⱑ̄ⰽⱁ ⱂⱃⱑⰶⰴⰵ ⰴⰰⰶⰵ ⰽⱁ̄ⱆⱃⱏ ⱀⰵ ⰲⱏⰸⰳⰾ̄ⰰⱄⰹⱅⱏ · ⱅⱃⰹ ⰽⱃⰰⱅⱏⰹ ⱁ̄ⱅⰲⱃⱏⰶⰵⱎⰻ ⱄⱔ ⰿⰵⱀⰵ · Ⰻ̄ ⰻ̄ⱎⰵⰴⱏ ⰲⱁⱀⱏ ⱂⰾⰰⰽⰰ ⱄⱔ ⰳⱁⱃⱐⰽⱁ ·· ⰽⱁⱌ҃ ··

Ⱁ̄ⱆⱅⱃⱁⱆ ⰶⰵ ⰱⱏⰹⰲⱏⱎⱁⱆ · ⱄⱏ̄ⰲⱑⱅⱏ ⱄⱏⱅⰲⱁ҃ⱃⰹⱎⱔ ⰲⱐⱄⰹ ⰰ̄ⱃⱈⰻⰵ̄ⱃⰵⰻ̄ ⰻ̄ ⱄ᾽ⱅⰰ̄ⱃⱌⰻ ⰾⱓⰴⱐⱄⱅⰹⰻ̄ ⱀⰰ ⰻ̄ⱄ҃ⰰ · ⱑ̄ⰽⱁ ⱁ̄ⱆⰱⰹⱅⰹ ⰻ̄ ·
ⰻ̄ ⱄⱏⰲⱔⰸⰰⰲⱏⱎⰵ ⰻ̄ ⰲⱑⱄⱔ · ⰻ̄ ⱂⱃⱑⰴⰰⱎⱔ ⰻ̄ ⱂⱁⱀⱅ̄ⱏⱄⰽⱁⱆⰿⱁⱆ ⱂⰹⰾⰰⱅⱁⱆ · ⰻ̄ⰼⰵⰿ̄ⱁⱀⱁⱆ ·· · · -
Ⱅⱁⰳⰴⰰ ⰲⰹⰴⱑⰲⱏ ⰻ̄ⱓ̄ⰴⰰ ⱂⱃⱑⰴⰰⰲⱏⰹⰻ̄ ⰵ̄ⰳⱁ · ⱑ̄ⰽⱁ ⱁ̄ⱄⱘⰴⰹⱎⱔ ⰻ̄ · ⱃⰰⱄⰽⰰⱑ̄ⰲⱏ ⱄⱔ · ⰲⱏⰸⰲⱃⰰⱅⰹ ⰼ҃ⱅⰻ ⱄⱐⱃⰵⰱⱃⱏⱀⰻⰽⱐ · ⰰ̄ⱃⱈⰹⰵ̄ⱃⰵⱁ̄ⰿⱏ ⰻ̄ ⱄⱅⰰⱃⱌⰵⰿⱏ
ⰳ҃ⰾⱔ · Ⱄⱐⰳⱃⱑⱎⰹⱈⱏ ⱂⱃⱑⰴⰰⰲⱏ ⰽⱃⱏⰲⱐ ⱀⰵⱂⱁⰲⰻⱀⱀ̆ⱘ · Ⱁ̄ⱀⰻ ⰶⰵ ⱃⱑⱎⱔ ⱍⱐⱅⱁ ⰵ̄ⱄⱅⱏ ⱀⰰⰿⱐ · ⱅⱏⰹ ⱁ̄ⱆⰸⱐⱃⰹⱎⰻ ·
ⰻ̄ ⱂⱁⰲⱃⱏⰳⱐ ⱄⱐ\ⱃⰵⰱⱃⱁ ⰲⱏ ⱌ҃ⱃⰽⰲⰹ ⱁ̄ⱅⰹⰴⰵ · ⰻ̄ ⱁ̄ⱎⰵⰴⱏ ⱁ̄ⱆⰴⰰⰲⰹ̄ ⱄⱔ ·
Ⰰ̄ⱃⱈ̄ⰹⰵ̄ⱃⰵⰻ̄ ⰶⰵ ⱂⱃⰹⰵ̄ⰿⱏⱎⰵ ⱄⱐⱃⰵⰱⱃⱁ ⱃⱑⱎⱔ · ⱀⰵ ⰴⱁⱄⱅⱁⰻ̄ⱅⱏ ⰲⱏⰾⱁⰶⰹⱅⰹ ⰵ̄ⰳⱁ ⰲⱏ ⰽⱁⱃ᾽ⰲⱁⱀⱘ · Ⱂⱁⱀⰵⰶⰵ ⱌⱑⱀⰰ ⰽⱃⱏⰲⰵ ⰵ̄ⱄⱅⱏ ·
ⱄⱐⰲⱑⱅⱏ ⰶⰵ ⱄⱏⱅⰲⱁ҃ⱃⱐⱎⰵ · ⰽⱁⱆⱂⰻⱎⱔ ⰻ̄ⰿ · ⱄⰵⰾⱁ ⱄⰽⱘⰴⰵⰾⱐⱀⰻⱍⰵ · ⰲⱏ ⱂⱁⰳⱃⱑⰱⰰⱀⰹⰵ̄ ⱄⱅⱃⰰⱀⱏⱀⱏⰻⰻ̄ⰿⱏ ·
Ⱅⱑⰿⱐⰶⰵ ⱀⰰⱃⰵⱍⰵ ⱄⱔ ⱄⰵⰾⱁ ⱅⱁ · ⱄⰵⰾⱁ ⰽⱃⱏⰲⰵ ⰻ̄ ⰴⱁ ⱄⰵⰳⱁ ᾽ⰴⱐ̄ⱀⰵ ·
Ⱅⱁⰳⰴⰰ ⱄⱐⰱⱏⰻⱄ҃ ⱄⱔ ⱃⰵⱍⰵⱀⱁⰵ̄ ⰻ̄ⰵ̄ⱃⰵⰿⰻⰵ̄ⰿⱏ ⱂ҃ⱃⱃⰽⰿⱏ ⰳ҃ⰾⱎⱅⰵⰿⱏ · Ⰻ̄ ⱂⱃⰹⱔ̄ⱄⱔ ⰼ҃ ⱄⱐⱃⰵⰱⱃⱏⱀⰻⰽ҃ · Ⱌⱑⱀⱘ ⱌⱑⱀⰵⱀⰰⰰ̄ⰳⱁ · ⰵ̄ⰳⱁⰶⰵ ⱌⱑⱀⰻⱎⱔ ᾽ⱉ̄ⱅⱏ ⱄ҃ⱀⱁⰲⱏ ⰻ̄ⰸ҃ⰾⰲⱐ ·
Ⰻ̄ ⰴⰰⱎⱔ ⱙ̄ ⱀⰰ ⱄⰵⰾⱑ ⱄⰽⱘⰴⰵⰾⱐⱀⰻⱍⰹ · ⱑ̄ⰽⱁⰶⰵ ⱄⱐⰽⰰⰸⰰ ⰿⱐⱀⱑ ⰳ҃ⱐ ·
Ⰻ̄ⱄ҃ⱏ ⰶⰵ ⱄⱅⰰ ⱂⱃⱑⰴⱐ ᾽ⰻⰼⰵⰿⱁⱀⱁⰿⱏ · ⰻ̄ ⰲⱏⱂⱃⱁⱄⰹ ⰻ̄ ⰻ̄ⰼⰵⰿⱁⱀⱏ ⰳ҃ⰾⱔ · ⱅⱏⰹ ⰾⰹ ⰵ̄ⱄⰹ ⱌ҃ⱃⱐ ⰻ̄ⱓ̄ⰴⰵⰻ̄ⱄⰽ̄ⱏ · ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰿⱁⱆ · ⱅⱏⰹ ⰳ҃ⰾⰵⱎⰻ ·
ⰻ̄ ⰵ̄ⰳⰴ̄ⰰ ⱀⰰ ⱀⱐ ⰳ҃ⰾⰰⰰ̄ⱈⱘ · ⰰ̄ⱃⱈⰻ̄ⰵ̄ⱃⰵⰻ̄ ⰻ̄ ⱄⱅⰰⱃⱌⰻ · ⱀⰻⱍⰵⱄⱁⰶⰵ ⱀⰵ ⱁ̄ⱅⱏⰲⱑⱎⱅⰰⰲⰰⰰ̄ⱎⰵ ·
Ⱅⱁⰳⰴ̄ⰰ ⰳ҃ⰾⰰ ⰵⰿⱁⱆ ⱂⰹⰾⰰⱅⱏ · ⱀⰵ ⱄⰾⱏⰹⱎⰻⱎⰹ ⰾⰹ · ⰽⱁⰾⰹⰽⱁ ⱄⰹⰻ̄ ⱀⰰ ⱅⱔ ⱄⱐⰲⱑⰴⱑⱅⰵⰾⱐⱄⱅ̄ⰲⱁⱆ᾽ⱙⱅⱏ ·
ⰻ̄ ⱀⰵ ⱏⱉⱅⱏⰲⱑⱎⱅⰰ ⰵ̄ⰿⱁⱆ ⱀⰻ ⰽⱐ ⰵ̄ⰴⰹⱀⱁⰿⱁⱆ ⰳ҃ⰾⱁⱆ · ⱑ̄ⰽⱁ ⰴⰹⰲⰹⱅⰹ ⱄⱔ ⰻ̄ⰼⰵⰿⱁⱀⱁⱆ ⰷⱑⰾⱁ ·
ⱀⰰ ⰲⱄ̄ⱑⰽⱐ ⰶⰵ ⰴⰵⱀⱐ ⰲⰵⰾⰹⰽⱐ · Ⱁ̄ⰱⱏⰹⱍⰰⰻ̄ ⰱⱑ ⰻ̄ⰼⰵⰿⱁⱀⱁⱆ · ⱁ̄ⱅⱏⱂⱁⱆⱎⱅⰰⱅⰹ ⰵ̄ⰴⰹⱀⱁⰳⱁ ⱄⱐⰲⱔⰸⱐⱀⱑ ⱀⰰⱃⱁⰴⱁⱆ · ⰵ̄ⰳⱁⰶⰵ ⱈⱁⱅⱑⰰ̄ⱈⱘ ·
ⰻ̄ⰿⱑⰰ̄ⱎⰵ ⰶⰵ ⱅⱁⰳⰴ̄ⰰ ⱄⱐⰲⱔⰸⱐⱀⱑ ⱀⰰⱃⱁⱍⰹⱅⰰ · ⱀⰰⱃⰹⱌⰰⰵ̄ⰿⰰⰰ̄ⰳⱁ ⰲⰰⱃⰰⰰ̄ⰲⱘ ·
ⰻ̄ ⱄⱐⰱⱐⱃⰰⱀⱁⰿⱐ ⰶⰵ̄ ⱄⱘⱎⱅⰵⰿⱏ ⰻ̄ⰿ ·· ⱃⰵⱍⰵ ⰻ̄ⰿⱏ ⱂⰹⰾⰰⱅⱏ · ⰽⱁⰳⱁ ⱈⱁⱎⱅⰵⱅⰵ ⱉⱅ҃ ⱁ̄ⰱⱁⱓ̄ · ⰴⰰ ⱁ̄ⱅⱂⱁⱆⱎⱅⱘ ⰲⰰⰿ · Ⰲⰰⱃⰰⰰ̄ⰲⱘ ⰾⰹ ⰻ̄ⰾⰹ ⰻ̄ⱄ҃ⰰ · ⱀⰰⱃⰹⱌⰰⰵ̄ⰿⰰⰰ̄ⰳⱁ ⱈ҃ⰰ ·
Ⰲⱑⰴⱑⰰ̄ⱎⰵ ⰱⱁ ⱑ̄ⰽⱁ ⰸⰰⰲⰻⱄⱅⰹ ⱃⰰⰴⰹ ⱂⱃⱑⰴⰰⱎⱔ ⰻ̄ ·
Ⱄⱑⰴⱔⱎⱅⱁⱆ ⰶⰵ ⰵ̄ⰿⱁⱆ ⱀⰰ ⱄⱘⰴⰹⱎⱅ̄ⰻ · ⱂⱁⱄⱏⰾⰰ ⰽⱐ ⱀⰵⰿⱁⱆ ⰶⰵⱀⰰ ⱄⰲⱁⱑ̄ ⰳ҃ⰾⱙⱎⱅⰹ · Ⱀⰻⱍⱐⱅⱁⰶⰵ ⱅⰵⰱⱑ · ⰻ̄ ⱂⱃⰰⰲⰵⰴⱐⱀⰻⰽⱁⱆ ⱅⱁⰿⱁⱆ · ⰿⱐⱀⱁⰳⱁ ⰱⱁ ⱂⱁⱄⱅⱃⰰⰴⰰⱈⱏ ⰴⱐⱀⰵⱄⱐ ⰲⱏ ⱄⱐⱀⱑ ⰵ̄ⰳⱁ ⱃⰰⰴⰹ ·
ⰰ̄ⱃⱈ̄ⰹⰵ̄ⱃⰵⰻ̄ ⰶⰵ ⰻ̄ ⱄⱅⰰⱃⱌ̄ⰻ · ⱀⰰⱁ̄ⱆⱍⰹⱎⱔ ⱀⰰⱃⱁⰴⱏⰹ · ⰴⰰ ⰻ̄ⱄⱂⱃⱁⱄⱔⱅⱏ ⰲⰰⱃⰰⰰ̄ⰲⱘ · ⰻ̄ⱄ҃ⰰ ⰶⰵ ⱂⱁⰳⱁⱆⰱⱔⱅⱏ ·
Ⱉⱅ̄̄ⱏⰲⱑⱎⱅⰰⰲⱐ ⰶⰵ ⰻ̄ⰼⰵⰿⱁ҃ⱀⱏ ⱃⰵⱍⰵ ⰻ̄ⰿⱏ · ⰽⱁⰳⱁ ⱈⱁⱎⱅⰵⱅⰵ ⱉⱅ҃ ⱁ̄ⰱⱁⱓ̄ ⰻ̄ ⱁ̄ⱅⱏⱂⱁⱆⱎⱅⱘ ⰲⰰⰿⱏ · Ⱁ̄ⱀⰻ ⰶⰵ ⱃⱑⱎⱔ ⰲⰰⱃⰰⰰ̄ⰲⱘ ·
ⰳ҃ⰾⰰ ⰻ̄ⰿⱏ ⱂⰹⰾⰰⱅⱏ · ⱍⱐⱅⱁ ⰶⰵ ⱄⱏⱅⰲⱁⱃⱙ ⰻ̄ⱄ҃ⰰ · ⱀⰰⱃⰹⱌⰰⰵ̄ⰿⰰⰰ̄ⰳⱁ ⱈ҃ⰰ · Ⰳ҃ⰾⰰⱎⱔ ⰲⱐⱄⰹ ⰴⰰ ⱃⰰⱄⱂⱔⱅⱏ ⰱⱘⰴⰵⱅⱏ ·
῾Ⰻⰼⰵⰿⱁⱀⱏ ⰶⰵ ⱃⰵⱍⰵ ⰻ̄ⰿⱏ · Ⱍⱐⱅⱁ ⱁ̄ⱆⰱⱁ ⰸⱐⰾⱁ ⱄⱏⱅ̄ⰲⱁⱃⰹ · ⱁ̄ⱀⰻ ⰶⰵ ⰻ̄ⰸⰾⰹⱈⰰ ⰲⱏⱂⰻⱑ̄ⰰ̄ⱈⱘ ⰳ҃ⰾⱎⱅⰵ · ⰴⰰ ⱃⰰⱄⱂⱔⱅⱏ ⰱⱘⰴⰵⱅⱏ ·
Ⰲⰹⰴⱑⰲⱏ ⰶⰵ ⱂⰹⰾⰰⱅⱏ · ⱑ̄ⰽⱁ ⱀⰻⱍⱐⱅⱁⰶⰵ ᾽ⱁⱆⱄⱂⱑⰵ̄ⱅⱏ · ⱀⱏ ⱂⰰⱍⰵ ⰿⰾ҃ⱏⰲⰰ ⰱⱏⰻⰲⰰⰵ̄ⱅⱏ · Ⱂⱃⰹⰵ̄ⰿⱏ ⰲⱁⰴⱘ ⱁ̄ⱆⰿⱏⰹ ⱃⱘⱌⱑ ⱂⱃⱑⰴⱏ ⱀⰰⱃⱁⰴⱁⰿⱏ ⰳ҃ⰾⱔ · Ⱀⰵ ⱂⱁⰲⰹⱀⰵⱀⱏ ⰵ̄ⱄⰿ̄ⱏ ⱉ̄̄ⱅⱏ ⰽⱃⱏⰲⰵ ⱄⰵⰳⱁ ⱂⱃⰰⰲⰵⰴⱏⱀⰰⰰ̄ⰳⱁ · ⰲⱏⰻ ⱁ̄ⱆⰸⱐⱃⰹⱅⰵ ·
῾Ⱉ̄ⱅⱏⰲⱑⱎⱅⰰⰲⱏⱎⰵ ⰲⱐⱄⰹ ·:· ⰻ᾽ⱓⰴⰵⰻ̄ ⱃⱑⱎⱔ · ⰽⱃⱏⰲⱐ ⰵ̄ⰳⱁ ⱀⰰ ⱀⰰⱄⱏ ⰻ̄ ⱀⰰ ⱍⱔⰴⱑⱈⱏ ⱀⰰⱎⰹⱈ ·
Ⱅⱁⰳⰴⰰ ⱉⱅ҃ⱂⱁⱆⱄⱅⰹ ⰻ̄ⰿⱏ ⰲⰰⱃⰰⰰ̄ⰲⱘ · ⰻ̄ⱄ҃ⰰ ⰶⰵ ⰱⰹⰲⱏ ⱂⱃⱑⰴⰰⱄⱅⱏ ⰻ̄ⰿⱏ · ⰴⰰ ⰻ̄ ⱃⰰⱄⱂⱐⱀⱘⱅⱏ ·
ⱅⱁⰳⰴⰰ ⰲⱁⰻ̄ⱀⰻ ⰻⰼⰵⰿⱁⱀⱁⰲⰻ · ⱂⱃⱑⰻ̄ⰿⱏⱎⰵ ⰻ̄ⱄ҃ⰰ ⰲⱏ ⱄⱘⰴⰹⱎⱅⰹ · ⱄⱏⰱⱐⱃⰰⱎⱔ ⱀⰰ ⱀⱐ ⰲⱏⱄⱙ ⱄⱂⰹⱃⱘ ·
ⰻ̄ ⱄⱏⰲⰾⱏⰽⱐⱎⰵ ⰻ̄ · ⱈⰾⰰⰿⰹⰴⱁⱙ̄ ⱁ̄ⱍⱃⱏⰲⰾⰵⱀⱁⱙ̄ ⱁ̄ⰴⱑⱎⱔ ⰻ̄ ·
ⰻ̄ ⱄⱐⱂⰾⰵⱅⱏⱎⰵ ⰲⱑⱀⰵⱌⱐ ⱁ̄ⱅⱏ ⱅⱃⱏⱀⰻⱑ̄ ⰲⱏⰸⰾⱁⰶⰹⱎⱔ ⱀⰰ ⰳⰾⰰⰲⱘ ⰵ̄ⰿⱁⱆ · ⰻ̄ ⱅⱃⱏⱄⱅⱐ ⰲⱏ ⰴⰵⱄⱀⰹⱌⱘ ⰵ̄ⰿⱁⱆ · ⰻ̄ ⱂⱁⰽⰾⱁⱀⱏⱎⰵ ⱄⱔ · ⱀⰰ ⰽⱁⰾⱑⱀⱁⱆ ⱂⱃⱑⰴ ⱀⰻⰿⱏ · ⱃⱘⰳⰰⰰ̄ⱈⱘ ⱄⱔ ⰵⰿⱁⱆ ⰳ҃ⰾⱎⱅⰵ · Ⱃⰰⰴⱁⱆⰻ̄ ⱄⱔ ⱌ҃ⱃⱓ ⰻ̄ⱓ̄ⰴⰵⰻ̄ⱄⰽⱏ ·
ⰻ̄ ⱂⰾⱓⱀⱘⰲⱏⱎⰵ ⱀⰰ ⱀⱐ · ⱂⱃⰻⱔ̄ⱄⱔ ⱅⱃⱏ̄ⱄⱅⱐ · ⰻ̄ ⰱⰻⱑ̄ⰰ̄ⱈⱘ ⰻ̄ ⱂⱁ ⰳⰾⰰⰲⱑ ·
ⰻ̄ ⰵ̄ⰳⰴ̄ⰰ ⱂⱁⱃⱘⰳⰰⱎⱔ ⱄⱔ ⰵ̄ⰿⱁⱆ · ⱄⱏⰲⰾⱑⰽⱁⱎⱔ ⱄⱏ ⱀⰵⰳⱁ ⱈⰾⰰⰿⰹⰴⱘ · ⰻ̄ ⱁ̄ⰱⰾⱑⱎⱔ ⰻ̄ ⰲⱏ ⱃⰻⰸⱏⰹ ⱄⰲⱁⱔ̄ · ⰻ̄ ⰲⱑⱄⱔ ⰻ̄ ⱀⰰ ⱃⰰⱄⱂⱔⱅⰹⰵ̄ ·
ⰻ̄ⱄⱈⱁⰴⱔⱎⱅⰵ ⰶⰵ · ⱁ̄ⰱⱃⱑⱅⱘ ⱍ҃ⰾⰽⰰ · ⰽⱆⱃⰻⱀⱑⰻ̄ⱄⰽ̄ⰰ · ⰻ̄ⰿⰵⱀⰵⰿⱏ ⱄⰹⰿⱁⱀⰰ · ⱄⰵⰿⱁⱆ ⰸⰰⰴⱑⱎⱔ ⰴⰰ ⱂⱁⱀⰵⱄⰵⱅⱏ ⰽ҃ⱃⱄⱅⱏ ⰵ̄ⰳⱁ ··̅ - ⰽⱁⱌ҃ ··̅ -
Ⰻ̄ ⱂⱃⰹⱎⰵⰴⱏⱎⰵ ⱀⰰ ⰿⱑⱄⱅⱁ · ⱀⰰⱃⰻⱌⰰⰵ̄ⰿⱁⰵ̄ ⰳⱁⰾⰳ̄ⱁⱚⰰ · ⰵ̄ⰶⰵ ᾽ⰵⱄⱅⱏ ⱄⱏⰽⰰⰸⰰⰵ̄ⰿⱁ · ⰽⱃⰰⱀⰻⰵ̄ⰲⱁ ⰿⱑⱄⱅⱁ ·
ⰴⰰ ⰵ̄ⰿⱁⱆ ⱂⰹⱅⰹ ⱁ̄ⱌⰵⱅⱏ ⱄⱏ ⰸⰾⱏⱍⰹⱙ̄ ⱃⰰⰸⰿⱑⱎⰵⱀⱏ · Ⰻ̄ ⰲⱏⰽⱁⱆⱎⱐ ⱀⰵ ⱈⱁⱅⱑⰰ̄ⱎⰵ ⱂⰹⱅ̆ⰹ ·
Ⱃⰰⱄⱂⰵⱀⱐⱎⰵ ⰶⰵ ⰻ̄ · ⱃⰰⰸⰴⱑⰾⰹⱎⱔ ⱃⰹⰸⱏⰻ ⰵ̄ⰳⱁ ⰻ̄ ⰿⰵ\ⱅⰰⰰ̄ⱈⱘ ⰶⱃⱑⰱⰻ᾽ⱔ ·
ⰻ̄ ⱄⱑⰴⱏⱎⰵ ⱄⱅⱃⱑⰶⰰⰰ̄ⱈⱘ ⰻ̄ ⱅⱁⱆ ·
ⰻ̄ ⰲⱏⰸⰾⱁⰶⰹⱎⱔ ⰲⱃⱏⱈⱁⱆ ⰳⰾⰰⰲⱏⰻ ⰵ̄ⰳⱁ · ⰲⰻⱀⱘ ⰵ̄ⰳⱁ ⱀⰰⱂⰹⱄⰰⱀⱘ · ⱄⱐ ⰵ̄ⱄⱅⱏ ᾽҃ⰻⱄⱏ ⱌ҃ⱃⱏ ⰻ̄ⱓ̄ⰴⰵⰻ̄ⱄⰽⱐ̄ ·
ⱅⱁⰳⰴ̄ⰰ ⱃⰰⱄⱂⱔⱄⱔ ⱄⱐ ⱀⰹⰿⱐ ⰴⱏⰲⰰ ⱃⰰⰸⰱⱁⰻ̄ⱀⰻⰽⰰ · ⰵ̄ⰴⰹⱀⱁⰳⱁ ⱁ̄ ⰴⰵⱄⱀⱘⱙ\ · ⰻ̄ ⰵ̄ⰴⰹⱀⱁⰳⱁ ⱁ̄ ⱎⱓ᾽ⱙ ·
ⰿⰹⰿⱁ ⱈⱁⰴⱔⱎⱅⰹⰻ̄ ⰶⰵ · ⱈⱁⱆⰾⱑⰰ̄ⱈⱘ ⰻ̄ ⱂⱁⰽⱏⰹⰲⰰⱙⱎⱅⰵ ⰳⰾⰰⰲⰰⰿⰹ ⱄⰲⱁⰻ̄ⰿⰹ
ⰻ̄ ⰳ҃ⰾⱎⱅⰵ · ⱁ̄ⱆⰲⰰ̄ · ⱃⰰⰸⰰⱃⱑⱔ̄ⰻ̄ ⱌ҃ⱃⰽⱁⰲⱐ ⰻ̄ ⱅⱃⱐⰿⰹ ⰴⰵⱀⱐⰿⰻ ⱄⱐⰸⰹⰴⰰⱔ̄ ⱙ̄ · ⱄ҃ⱂⱄⰻ ⱄⱔ ⰰ̄ⱎⱅⰵ ⱄ҃ⱀⱏ ⰵ̄ⱄⰹ ⰱ҃ⰶⰹⰹ̄ · ⱄⱏⰾⱑⰸⰻ ⱄⱏ ⰽ҃ⱃⱄⱅⰰ ·
ⱅⰰⰽⱁⰶⰴⰵ ⰻ̄ ⰰ̄ⱃⱈ̄ⰻⰵ̄ⱃⰵⰻ̄ ⱃⱘⰳⰰⱙ̄ⱎⱅⰵ ⱄⱔ ⱄⱐ ⰽⱐⱀⰻⰶⱐⱀⰻⰽⱏⰹ ⰻ̄ ⱄⱅ̄ⰰⱃⱌⰹ̄ ⰻ̄ ⱇⰰⱃⰹⱄⰵⰻ̄ ⰳ҃ⰾⰰⱈⱘ ·
ⰻ̄ⱀⱏⰹ ⱄ҃ⱂⱄⰵ ⰰ̄ ⱄⰵⰱⰵ ⰾⰹ ⱀⰵ ⰿⱁⰶⰵⱅⱏ ⱄ҃ⱂⱄⱅⰹ · ⰰ̄ⱎⱅⰵ ⱌ҃ⱃⱐ ⰻ̄ⰸ҃ⰾⰲⱏ ⰵ̄ⱄⱅⱏ · ⰴⰰ̄ ⱄⱏⰾⱑⰸⰵⱅⱏ ⱀⱏⰹⱀⱑ ⱄⱏ ⰽ҃ⱃⱄⱅⰰ · ⰻ̄ ⰲⱑⱃⱘ ⰻ̄ⰿⰵⰿⱐ ⰵ̄ⰿⱁⱆ ·
ⱁ̄ⱆⱂⱐⰲⰰ ⱀⰰ ⰱ҃ⰰ · ⰴⰰ ⰻ̄ⰸⰱⰰⰲⰹⱅⱏ ⰹ ⱀⱀ̄ⱑ · ⰰ̄ⱎⱅⰵ ⱈⱁⱎⱅⰵⱅⱏ ⰵ̄ⰿⱁⱆ · ⱃⰵⱍⰵ ⰱⱁ ⱑ̄ⰽⱁ ⱄ҃ⱀⱏ ⰱ҃ⰶⰹⰹ ⰵⱄⰿ̄ⱏ ·
῾Ⱉ̄ⱅⱏ ⱎⰵⱄⱅⱏⰻⱔ̄ ⰶⰵ ⰳⱁⰴⰹⱀⱏⰹ · ⱅⱏⰿⰰ ⰱⱏⰻⱄⱅⱏ ⱂⱁ ⰲⱄⰵⰻ̄ ⰸⰵⰿⰹ ⰴⱁ ⰴⰵⰲⱔⱅⱏⰹⱔ ⰳⱁⰴⰹⱀⱏⰹ ·
Ⱂⱃⰹ ⰴⰵⰲⱔⱅⱑⰻ̄ ⰶⰵ ⰳⱁⰴⰹⱀⱑ · Ⰲⱐⰸⱐⱂⰹ ⰻ̄ⱄ҃ⱏ ⰳⰾⰰⱄ҃ⰿⱏ ⰲⰵⰾⰹⰵ̄ⰿⱐ ⰳ҃ⰾⱔ · Ⰵ̄ⰾⰾⰹ̄ ⰵ̄᾽ⰾⰾⰹ̄ · ⰾⰵⰿⰰ ⰸⰰⰲⰰⱈⱅ̄ⰰⱀⰹⰻ̄ · ⰵ̄ⰶⰵ ⰵ̄ⱄⱅⱏ · Ⰱ҃ⰵ ⰿⱁ᾽ⰻ ⰱ҃ⰶⰵ ⰿⱁⰻ̄ · ⰲⱏⱄⰽⱘⱙ̄ ⰿⱔ ⰵ̄ⱄⰹ ⱁ̄ⱄⱅⰰⰲⰹⰾⱏ ·
Ⰵ̄ⱅⰵⱃⰹⰻ ⰶⰵ ⱁ̄ⱅⱏ ⱄⱅⱁⱔ̄ⱎⱅⰻⰻ̄ⱈⱏ ⱅⱁⱆ · ⱄⰾⱏⰻⱎⰰⰲⱐⱎⰵ ⰳ҃ⰾⰰⰰ̄ⱈⱘ · Ⱑ̄ⰽⱁ ⰻ̄ⰾⰻⱙ̄ ⰳⰾⰰⱎⰰⰵ̄ⱅⱏ ·
Ⰻ̄ ⰰ̄ⰱⰻⰵ̄ ⱅⰵⰽⱐ ⰵ̄ⰴⰻⱀⱏ ⱏⱉⱅⱏ ⱀⰹⱈⱏ · ⱂⱃⰹⰵ̄ⰿⱏ ⰳⱘⰱⱘ · ⰻ̄ⱄⱂⰾⱏⱀⱐ ⰶⰵ ⱁ̄ⱌⱐⱅⰰ · ⰻ̄ ⰲⱏⰸⱀⰵⰸⱐ ⱀⰰ ⱅⱃⱐⱄⱅⱐ · ⱀⰰⱂⰰⱑ̄ⱎⰵ ⰻ̄ ·
ⰰ̄ ⱂⱃⱁⱍⰹⰻ̄ ⰳ҃ⰾⰰⰰ̄ⱈⱘ · ⱁ̄ⱄⱅⰰⱀⰹ ⰴⰰ ⰲⰻⰴⰹⰿⱏ ⰰ̄ⱎⱅⰵ ⱂⱃⰻⰴⰵⱅⱏ ⰻ̄ⰾⰻⱑ̄ ⱄⱐⱂⰰⱄⱅⱏ ⰵ̄ⰳⱁ · ⰻ̄ⱀⱏ ⰶⰵ ⱂⱃⰹⰵ̄ⰿⱏ ⰽⱁⱂⰻⰵ̄ · ⱂⱃⱁⰱⱁⰴⰵ ⰵ̄ⰿⱁⱆ ⱃⰵⰱⱃⰰ · ⰻ̄ ⰻ̄ⰸⰻⰴⰵ ⰲⱁⰴⰰ ⰻ̄ ⰽⱃⱏⰲⱏ ·
Ⰻ̄ⱄ҃ⱏ ⰶⰵ ⰲⱏⰸⱐⱂⰻⰲⱏ ⰳⰾⰰⱄⱁⰿⱏ ⰲⰵⰾⰻⰵ̄ⰿⱏ ⰻ̄̄ⱄⱂⱁⱆⱄⱅⰻ ⰴ҃ⱈⱏ ·
Ⰻ̄ ⱄⰵ ⰽⰰⱅⰰⱂⰵⱅⰰⰸⰿⰰ ⱌ҃ⱃⰽⱁⰲⱐⱀⰰⰰ̄ ⱃⰰⰸⰴⱏⱃⰰ ⱄⱔ ⱄⱏ ⰲⱏⰻⱎⱐⱀⱑⰰ̄ⰳⱁ ⰽⱃⰰⱑ̄ · ⰴⱁ ⱀⰻⰶⱐⱀⱑⰰ̄ⰳⱁ ⱀⰰ ⰴⰲ̄ⱁⰵ̄ · ⰻ̄ ⰸⰵⰿⰾ҃ⱑ̄ ⱂⱁⱅⱃⱔⱄⰵ ⱄⱔ · ⰻ̄ ⰽⰰⰿⰵⱀⰹⰵ̄ ⱃⰰⱄⱂⰰⰴⰰⰰ̄ⱎⰵ ⱄⱔ ·
ⰻ̄ ⰳⱃⱁⰱⰹ ⱁ̄ⱅⰲⱃⱑⱄⱔ ⱄⱔ · ⰻ̄ ⰿⱀⱁ̄ⰳⰰⰰ̄ ⱅⱑⰾⰵⱄⰰ ⱂⱁⱍⰹⰲⱏⱎⰹⰻ̄ⱈⱏ ⱄ҃҃ⱅⱏⰻⱈⱏ ⰲⱏⱄⱅⰰⱎⱔ ·
ⰻ̄ ⰻ̄ⱎⰵⰴⱏⱎⰵ ⰻⰸ ⰳⱃⱁⰱⱐ {ⱂⱁ ⰲⱏ} ⱂⱁ ⰲⱏⱄⰽⱃⱏⱄⰵⱀⰻ ⰵ̄ⰳⱁ · ⰲⱏⱀⰹⰴⱘ ⰲⱏ ⱄⱅⱏⰹ ⰳⱃⰰⰴⱏ · ⰻ̄ ⱑ̄ⰲⰹⱎⱔ ⱄⱔ ⰿⱀⱁ̄ⰳⱁⰿⱏ ·
Ⱄⱐⱅⱐⱀⰻⰽⱐ ⰶⰵ ⰻ̄ ⰺ̄ⰶⰵ ⰱⱑⰰ̄ⱈⱘ ⱄⱐ ⱀⰻⰿⱐ · ⱄⱅⱃ̄ⱑⰳⱘⱎⱅⰵ ᾽҃ⰻⱄⰰ · ⰲⰹⰴⱑⰲⱏⱎⰵ ⱅⱃⱘⱄⱐ ⰻ̄ ⰱⱏⰻⰲⱏⱎⰰⰰ̄ · ⱁ̄ⱆⰱⱁⱑ̄ⱎⱔ ⱄⱔ ⰷⱑⰾⱁ ⰳ҃ⰾⱙⱎⱅⰵ · Ⰲⱏⰻⱄⱅⰻⱀⱘ ⱄ҃ⱀⱏ ⰱ҃ⰶⰹⰹ ⰱⱑ ⱄⱐ ··
Ⰱⱑⰰⱈⱘ ⰶⰵ ⱅⱁⱆ ⰶⰵⱀⱏⰹ ⰿⱀ̄ⱁⰳⱏⰻ · ⰻ̄ⰸ ⰴⰰⰾⰵⱍⰵ ⰸⱐⱃⱔⱎⱅⱔ ⱔ̄ⰶⰵ ⰻ̄ⰴⱘ ⱂⱁ ⰻ̄ⱄ҃ⱑ · ⱁ̄ⱅⱏ ⰳⰰⰾⰹⰾⰵⱔ̄ · ⱄⰾⱁⱆⰶⱔⱎⱅⱔ ⰵ̄ⰿⱁⱆ ·
Ⰲⱏ ⱀⰻⱈⱏ ⰶⰵ ⰱⱑ ⰿⰰⱃⰹⰰ̄ ⰿⰰⰳⰴⰰⰾⱏⰹⱀⰻ · ⰻ̄ ⰿⰰⱃⰹⱑ̄ ⰻ̄ⱑⰽⱁⰲⰾⱑ · ⰻ̄ⱁ̄ⱄⰹⰻ̄ · ⰿ҃ⱅⰹ ⱄ҃ⱀⱁⱆ ⰸⰵⰲⰵⰴⰵⱁ̄ⰲⱁⱆ ·
Ⱂⱁⰸⰴⱑ ⱑⰵ ⰱⱏⰻⰲⱏⱎⱁⱆ · ⱂⱃⰹⰴⰵ ⱍ҃ⰾⰽⱏ ⰱⱁⰳⰰⱅⱏ · ⱉ̄̄ⱅⱏ ⰰ̄ⱃⰹⰿⰰⱚⰵⱔ ⰻ̄ⰿⰵⱀⰵⰿⱏ ⰻ̄ⱁ̄ⱄⰹⱇⱏ · ⰺ̄ⰶⰵ ⰻ̄ ⱅⱏ ⱁ̄ⱆⱍⰹ ⱄⱔ ⱁ̄ⱆ ⰻ̄ⱄ҃ⰰ ·
ⱄⱐ ⱂⱃⰹⱄⱅⱘⱂⰾⱐ ⰽⱐ ⱂⰹⰾⰰⱅⱁⱆ · ⱂⱃⱁⱄⰹ ⱅⱑⰾⰰ ⰻ̄ⱄ҃ⰲⰰ ⱅⱁⰳⰴⰰ ⱂⰹⰾⰰⱅ ⱂⱁⰲⰵⰾⱑ ⰲⱏⰴⰰⱅⰹ ⱅⱑⰾⱁ ⰻ̄[҃ⱄ]ⰲⱁ ·
ⰻ̄ ⱂⱃⰹⰵ̄ⰿⱏ ⱅⱑⰾⱁ ⰻ̄ⱁ̄ⱄⰹⱇ̄ⱏ · ⱁ̄ⰱⰹⱅⱏ ⰵ̄ ⱂⰾⰰⱎⱅⱑⱀⰹⱌⰵⱙ̄ ⱍⰹⱄⱅⱁⱙ̄ ·
ⰻ̄ ⱂⱁⰾⱁⰶⰹ ⰵ̄ ⰲⱏ ⱀⱁⰲⱑⰿⱏ ⱄⰲⱁⰵ̄ⰿⱏ ⰳⱃⱁⰱⱑ · ⰺ̄ⰶⰵ ⰻ̄ⱄⱑⱍⰵ ⰲⱏ ⰽⰰⰿⰵⱀⰻ · ⰻ̄ ⰲⱏⰸⰲⰰⰾⱐ ⰽⰰⰿⰵⱀⱐ ⰲⰵⰾⰹⰻ̄ ⱀⰰ ⰴⰲ̄ⱐⱃⰹ ⰳⱃⱁⰱⰰ · ⰻ̄ ⱁ̄ⱅⰹⰴⰵ ·
ⰱⱑ ⰶⰵ ⱅⱁⱆ ⰿⰰⱃⰹⱑ̄ ⰿⰰⰳⰴⰰⰾⱏⰹⱀⰻ · ⰻ̄ ⰴⱃⱁⱆⰳⰰⱑ ⰿⰰⱃⰻⱑ̄ ⱄⱑⰴⱔⱎⱅⰹ ⱂⱃⱑⰿⱁ ⰳⱃⱁⰱⱁⱆ ·· · -
Ⰲⱏ ⱁ̄ⱆⱅⱃⱑⰺ̄ⰶⰵ ⰵ̄ⱄⱅⱏ ⱂⱁ҃ ⱂⰰⱃⰰⱄⰽⰵ᾽ⰲⰼⰹⰻ̄ · Ⱄⱏⰱⱏⱃⰰⱎⱔ ⱄⱔ ⰰ̄ⱃⱈⰹⰵ̄ⱃⰵⰻ̄ ⰽⱏ ⱂⰹⰾⰰⱅⱁⱆ ·
ⰳ҃ⰾⱎⱅⰵ · Ⰳ҃ⰻ ⱂⱁⰿⱔⱀⱘⱈⱁⰿ · ⱑ̄ⰽⱁ ⰾⱐⱄⱅⰵⱌⱐ ⱁ̄ⱀⱏ ⱃⰵⱍⰵ · ⰵ̄ⱎⱅⰵ ⰶⰻⰲⱏ ⱄⱏⰹ · ⱂⱁ ⱅⱃⰵⱈⱏ ⰴⱏⱀⰵⱈⱏ ⰲⱏⱄⱅⰰⱀⱘ ·
Ⱂⱁⰲⰵⰾⰹ ⱁ̄ⱆⰱⱁ ⱁ̄ⱆⱅⰲⱃⱏⰴⰹⱅⰹ ⰳⱃⱁⰱⱏ ⰴⱁ ⱅⱃⰵⱅⰹⱑ̄ⰰ̄ⰳⱁ ⰴⱐⱀⰵ · Ⰵ̄ⰴⰰ ⰽⰰⰽⱁ ⱂⱃⰹⱎⰵⰴⱏⱎⰵ ⱁ̄ⱆⱍⰵⱀⰻⱌⰹ ⰵ̄ⰳⱁ · ⱁ̄ⱆⰽⱃⰰⰴⱘⱅⱏ ⰹ · ⰻ̄ ⱃⰵⰽⱘⱅⱏ ⰾⱓⰴⰵⰿⱏ · ⰲⱏⱄⱅⰰ ⱁ̄ⱅⱏ ⰿⱃⱏⱅⰲⱏⰹⰻ̄ⱈ · ⰻ̄ ⰱⱘⰴⰵⱅⱏ ⱂⱁⱄⰾⱑⰴⱐⱀⱑⰰ̄ ⰾⰵⱄⱅⱐ · ⰳⱁⱃⱎⰹ̄ ⱂⱃⱏⰲⱏⰹⱔ̄ ·
Ⱃⰵⱍⰵ ⰶⰵ ⰻ̄ⰿⱏ ⱂⰻⰾⰰⱅⱏ · ⰻ̄ⰿⰰⱅⰵ ⰽⱁⱆⱄⱅⱁⰴⰹⱙ̄ · ⰻ̄ⰴⱑⱅⰵ ⱁ̄ⱆⱅⰲⱃⱏⰴⰻⱅⰵ ⱑ̄ⰽⱁⰶⰵ ⰲⱑⱄⱅⰵ ·
Ⱁ̄ⱀⰻ ⰶⰵ ⱎⰵⰴⱏⱎⰵ ⱁ̄ⱆⱅⰲⱃⱏⰴⰹⱎⱔ ⰳⱃⱁⰱⱏ · Ⰸⰰⱂⰵⱍⱑⱅⱐⰾⱑⰲⱏⱎⰵ ⰽⰰⰿⰵⱀⱐ · ⱄⱏ ⰽⱁⱆⱄⱅⱁⰴⰻⰵ̄᾽ⱙ ·· · -

Ⰲⱏ ⰲⰵⱍⰵⱃⱏ ⱄⱘⰱⱁⱅⱏⱀⱏⰹ · Ⱄⰲⰹⱅⰰⱙ̄ⱎⱅⰹ ⰲⱏ ⱂⱃⱏⰲⱘⱙ̄ ⱄⱘⰱⱁⱅⱏ · Ⱂⱃⰹⰴⰵ ⰿⰰⱃⰹⱑ ⰿⰰⰳⰴⰰⰾⱏⰹⱀⰹ ⰻ̄ ⰴⱃⱁⱆⰳⰰⱑ ⰿⰰⱃⰹⱑ̄ · ⰲⰹⰴⱑⱅⱏ ⰳⱃⱁⰱⰰ ·
Ⰻ̄ ⱄⰵ ⱅⱃⱘⱄⱏ ⰱⱏⰹⱄⱅⱏ ⰲⰵⰾⰵⰻ̄ · Ⰰ҃ⱀ̄ⰼⰾⱏ ⰱⱁ ⰳ҃ⱀⱏ ⱄⱐⱎⰵⰴⱏ ⱄⱏ ⱀ҃ⰱⱄⰵ · ⱂⱃⰻⱄⱅⱘⱂⰾⱐ ⱉ̄̄ⱅⱏⰲⰰⰾⰻ ⰽⰰⰿⰵⱀⱐ ⱉ̄̄ⱅⱏ ⰴⰲ̄ⱐⱃⰹⰻ̄ ⰳⱃⱁⰱⰰ · ⰻ̄ ⱄⱑⰴⱑⰰ̄ⱎⰵ ⱀⰰ ⱀⰵⰿⱐ ·
ⰱⱑ ⰶⰵ ⰸⱃⰰⰽⱐ ⰵⰳⱁ ⱑⰽⱁ ⰿⰾ҃ⱏ̄ⱀⰹⰻ̄ · Ⰻ̄ ⱁ̄ⰴⱑⰰ̄ⱀⰻⰵ̄ ⰵ̄ⰳⱁ ⰱⱑⰾⱁ ⱑ̄ⰽⱁ ⱄⱀⱑⰳⱐ ·
Ⱉⱅ̄̄ⱏ ⱄⱅⱃⰰⱈⰰ ⰶⰵ ⰵ̄ⰳⱁ ⱅ҃ⱃ҃ⱔ҃ⱄⱐⱄⱘ ⱄⱔ ⱄⱅⱃⱑⰳⱘⱎⱅⰹⰻ̄ · ⰻ̄ ⰱⱏⰹⱎⱔ ⰰ̄ⰽⱏⰻ ⰿⱃⱏⱅⰲⰹ ·
Ⱉⱅ̄̄ⰲⱑⱎⱅⰰⰲⱏ ⰶⰵ ⰰ̄ⱀ҃ⰼⰾⱏ ⱃⰵⱍⰵ ⰶⰵⱀⰰⰿⰰ · ⱀⰵ ⰱⱁⰻ̄ⱅⰰ ⱄⱔ ⰲⱏⰹ · ⰲⱑⰴⱑ ⰱⱁ ⱑ̄ⰽⱁ ⰻ̄ⱄ҃ⰰ ⱃⰰⱄⱂⱔⱅⰰⰰ̄ⰳⱁ ⰻ̄ⱎⱅⰵⱅⰰ ·
Ⱀⱑⱄⱅⱏ ⱄⱐⰴⰵ · ⰲⱏⱄⱅⰰ ⰱⱁ ⱑ̄ⰽⱁⰶⰵ ⱃⰵⱍⰵ · ⱂⱃⰹⰴⱑⱅⰰ ⰻ̄ ⰲⰹⰴⰹⱅⰰ ⰿⱑⱄⱅⱁ · ⰻ̄ⰴⰵⰶⰵ ⰾⰵⰶⰰ ⰳ҃ⱐ ·
ⰻ̄ ⱄⰽⱁⱃⱁ ⱎⰵⰴⱏⱎⰹ · ⱃⱐⱌⱑⱅⰰ ⱁ̄ⱆⱍⰵⱀⰻⰽⱁⰿⱏ ⰵ̄ⰳⱁ · ⱑ̄ⰽⱁ ⰲⱏⱄⱅⰰ ⱉ̄̄ⱅⱏ ⰿⱃⱏⱅⰲⱏⰻⰻ̄ⱈⱏ · ⰻ̄ ⱄⰵ ⰲⰰⱃⱑⰵ̄ⱅⱏ ⰲⱏⰻ ⰲⱏ ⰳⰰⰾⰹⰾⰵⰻ̄ · ⱅⱁⱆ ⰻ̄ ⱁ̄ⱆⰸⱐⱃⰹⱅⰵ · ⱄⰵ ⱃⱑⱈⱏ ⰲⰰⰿⰰ ·
Ⰻ̄ ⰻ̄ⱎⰵⰴⱏⱎⰹ ⱔ̄ⰴⱃⱁ ⱁ̄ⱅⱏ ⰳⱃⱁⰱⰰ · ⱄⱏ ⱄⱅⱃⰰⱈⱁⰿⱏ ⰻ̄ ⱃⰰⰴⱁⱄⱅⰹⱙ̄ ⰲⰵⰾⰻⰵ̄ⱙ̄ ⱅⱑⱄⱅⰵ · ⰲⱏⰸⰲⱑⱄⱅⰻⱅⱏ ⱁ̄ⱆⱍⰵⱀⰹⰽⱁⰿⱏ ⰵ̄ⰳⱁ ·
Ⰻ̄ ⱄⰵ ⰻ̄ⱄ҃ⱏ ⱄⱐⱃⱑⱅⰵ ⱑ̄ ⰳ҃ⰾⱔ Ⱃⰰⰴⱁⱆⰻ̄ⱅⰰ ⱄⱔ · Ⱁ̄ⱀ[ⱑ] ⰶⰵ ⱂⱃⰹⱄⱅⱘⱂⱐⱎⰻ ⱔ̄ⱄⱅⰵ ⱄⱔ ⰸⰰ ⱀⱁⰷⱑ ⰵ̄ⰳⱁ · ⰻ̄ ⱂⱁⰽⰾⱁⱀⰻⱄⱅⰵ ⱄⱔ ⰵ̄ⰿⱁⱆ ·
Ⱅⱁⰳⰴⰰ ⰳ҃ⰾⰰ ⰻ̄ⰿⰰ ⰻ̄ⱄ҃ⱏ · ⱀⰵ ⰱⱁⰻ̄ⱅⰰ ⱄⱔ · Ⰻ̄ⰴⱑⱅⰰ ⰻ̄ ⰲⱏⰸⰲⱑⱄⱅⰻⱅⰰ ⰱⱃⰰⱅⰹⰻ̄ ⰿⱁⰵ̄ⰻ̄ · ⰴⰰ ⰻ̄ⰴⱘⱅ ⰲⱏ ⰳⰰⰾⰻⰾⰵⱙ̄ · ⰻ̄ ⱅⱁⱆ ⰿⱔ ⰲⰻⰴⱔ{ⰴⱔ}ⱅⱏ ·
ⰻ̄ⰴⱘⱎⱅⰵⰿⰰ ⰶⰵ ⰻ̄ⰿⰰ · Ⱄⰵ ⰵ̄ⱅⰵⱃⰹ ⱁⱅ҃ ⰽⱁⱆⱄⱅⱁⰴⰻⱔ̄ ⱂⱃⰻⱎⰵⰴⱏⱎⰵ ⰲⱏ ⰳⱃⰰⰴⱏ · Ⰲⱐⰸⰲⱑⱄⱅⰻⱎⱔ ⰰ̄ⱃⱈⰹ᾽ⰵⱃⰵⱁ̄ⰿⱏ ⰲⱏⱄⱑ ⰱⱏⰹⰲⱏⱎⰰⰰ̄ ·
ⰻ̄ ⱄⱏⰱⱐⱃⰰⱎⱔ ⱄⱔ · ⱄⱅⰰⱃⱌ̄ⰹ · ⱄⱐⰲⱑⱅⱏ ⰶⰵ ⱄⱏⱅⰲⱁⱃⱐⱎⰵ · ⱄⱏⱃⰵⰱⱃⱁ ⰿⱀⱁⰳⱁ ⰴⰰⱎⱔ ⰲⱁⰻ̄ⱀⱁⰿⱏ
ⰳ҃ⰾⱎⱅⰵ · Ⱃⱐⱌⱑⱅⰵ ⱑ̄ⰽⱁ ⱁ̄ⱆⱍⰵⱀⰻⱌⰻ ⰵ̄ⰳⱁ ⱀⱁⱎⱅⰻⱙ̄ ⱂⱃⰹⱎⰵⰴⱏⱎⰵ · ⱁ̄ⱆⰽⱃⰰⰴⱁⱎⱔ ⰻ̄ ⱀⰰⰿⱏ ⱄⱐⱂⱔⱎⱅⰵⰿⱏ ·
ⰻ̄ ⰰ̄ⱎⱅⰵ ⱄⰵ ⱁ̄ⱆⱄⰾⱏⰻⱎⰰⱀⱁ ⰱⱘⰴⰵⱅⱏ ⱁ̄ⱆ ⰻ̄ⰼⰵⰿⱁⱀⰰ · ⰿⱏⰹ ⱁ̄ⱆⱅⱁⰾⰹⰿⱏ ⰻ · ⰻ̄ ⰲⱏⰹ ⰱⰵⱄ ⱂⰵⱍⰰⰾ᾽ⱀⱏⰻ ⱄⱏⱅⰲⱁⱃⰻⰿ ̅
ⱁ̄ⱀⰹ ⰶⰵ ⱂⱃⰻⰵ̄ⰿⱏⱎⰵ ⱄⱃⰵⰱⱃⱁ · ⱄⱏⱅⰲⱁⱃⰹⱎⱔ ⱑ̄ⰽⱁⰶⰵ ⱀⰰⱁ̄ⱆⱍⰵⱀⰹ ⰱⱏⰹⱎⱔ · Ⰻ̄ ⱂⱃⱁⰿⱐⱍⰵ ⱄⱔ ⱄⰾⱁⰲⱁ ⱄⰵ ⰲⱏ ⰻ̄ⱓ̄ⰴⰵⰻ̄ⱈⱏ · ⰻ̄ ⰴⱁ ⱄⰵⰳⱁ ⰴⱐⱀⰵ ··
῾Ⰵ̄ⰴⰹⱀⱏⰹ ⰶⰵ ⱀⰰ ⰴⰵⱄⱔⱅⰵ ⱁ̄ⱆⱍⰵⱀⰹⰽⱏ · Ⰻ̄ⰴⱘ ⰲⱏ ⰳⰰⰾⰹⰾⰵⱙ̄ · ⰲⱏ ⰳⱁⱃⱘ · ⱑ̄ⰿⱁⰶⰵ ⱂⱁⰲⰵⰾⱑ ⰻ̄ⰿⱏ ⰻ̄ⱄ҃ⱏ ·
ⰻ̄ ⰲⰹⰴⱑ{ⰲⰹⰴⱑ}ⰲⱏⱎⰵ ⰻ · ⱂⱁⰽⰾⱁⱀⰹⱎⱔ ⱄⱔ ⰵ̄ⰿⱁⱆ · ⱁ̄ⰲⰹ ⰶⰵ ⱁⱆ̑ⱄⱘⰿⱀⱑⱎⱔ ⱄⱔ ·
῾Ⰻ ⱂⱃⰻⱄⱅⱘⱂⰾⱏ ⰻ̄ⱄ҃ⱏ · ⱃⰵⱍⰵ ⰻ̄ⰿⱏ ⰳ҃ⰾⱔ · Ⰴⰰⱀⰰ ⰿⰻ ⰵ̄ⱄⱅ ⰲⱐⱄⱑⰽⰰ ⰲⰾⰰⱄⱅⱐ ⱀⰰ ⱀ҃ⰱⱄⰻ ⰻ̄ ⱀⰰ ⰸⰵⰿⰹ ·
ⱎⰵⰴⱏⱎⰵ ⱁ̄ⱆⰱⱁ ⱀⰰⱁ̄ⱆⱍⰹⱅⰵ ⰲⱏⱄⱔ ⱔ̄ⰸ҃ⰽⱏⰻ · ⰽ҃ⱃⱄⱅⱔⱎⱅⰵ ⱔ̄ · ⰲⱏ ⰻ̄ⰿⱔ ⱁ̄ⱌ҃ⰰ ⰻ̄ ⱄ҃ⱀⰰ ⰻ̄ ⱄ҃҃ⱅⰰⰰⰰ̄ⰳⱁ ⰴ҃ⱈⰰ ·
ⱁ̄ⱆⱍⱔⱎⱅⰵ ⱔ̄ ⰱⰾⱓⱄⱅⰹ · ⰲⱐⱄⱑ ⰵ̄ⰾⰻⰽⱁ ⰸⰰⱂⱁⰲⱑⰴⰰⱈⱏ ⰲⰰⰿ· ⰻ ⱄⰵ ⰰ̄ⰸⱐ ⱄⱐ ⰲⰰⰿⰻ ⰵ̄ⱄⰿⱐ ⰲⱏ ⱄⱔ ⰴⱐⱀⰹ· ⰴⱁ ⱄⱏⰽⱁⱀⱐⱍⰰⱀⰻⱑ̄ ⰲⰰⰽⰰ Ⰰ̄ⰿⰻⱀ ·· · -

Ⰸⰰⱍⱔⰾⱁ ⰵ̄ⰲ҃ⰼⰾⰹⱑ̄ ⰻ̄ⱄ҃ⱈⰲⰰ ⱄ҃ⱀⰰ ⰱ҃ⰶⰹⱑ ·
ⱑ̄ⰽⱁⰶⰵ ᾽ⰵⱄⱅⱏ ⱂⰹⱄⰰⱀⱁ · ⰲⱏ ⱂ҃ⱃⱃⱌⱑⱈⱏ · Ⱄⰵ ⰰ̄̄ⰸⱏ ⱂⱁⱄⱏⰾⱙ ⰰ̄ⱀ҃ⰼⰾⱏ ⰿⱁ᾽ⰻ ⱂⱃⱑⰴⱏ ⰾⰹⱌⰵⰿⱏ ⱅⰲⱁⰻ̄ⰿⱏ ⰻ̄ ⱁⱆⰳⱁⱅⱁⰲⰹⱅⱏ ⱂⱘⱅⱐ ⱅⰲⱁⰻ̄ ·
Ⰳⰾⰰⱄ҃ ⰲⱏⱂⰹⱙ̄ⱎⱅⰰⰰ̄ⰳⱁ ⰲⱏ ⱂⱁⱆⱄⱅⱏⰻⱀⰹ · ⱁ̄ⱆⰳⱁⱅⱁⰲⰰⰻ̄ⱅⰵ ⱂⱘⱅⱐ ⰳ҃ⱀⱏ · Ⱂⱃⰰⰲⱏⰻ ⱅⰲⱁⱃⰻⱅⰵ ⱄⱅⱐⰷⱔ ⰵ̄ⰳⱁ ·
Ⰱⱏⰻⱄ҃ ⰻ̄ⱁ̄᾽ⰰⱀⱏ ⰽ҃ⱃⱄⱅⱔ ⰲⱏ ⱂⱁⱆⱄⱅⱏⰻⱀⰹ · ⱂⱃⱁⱂⱁⰲⱑⰴⰰⱔ̄ ⰽ҃ⱃⱎⱅ{ⱅ}ⰵⱀⰻⰵ̄ ⰲⱏ ⱁ̄ⱄⱅⰰⰲⰾⰵⱀⰻ{ⱀⰻ}ⰵ̄ ⰳⱃⱑⱈⱁⰲⱏ
ⰻ̄ⱄⱈⱁⰶⰴⰰⰰ̄ⱎⰵ ⰶⰵ ⰽⱐ ⱀⰵⰿⱁⱆ · ⰲⱄ̄ⱑ ⰻ̄ⱓ̄ⰴⰵⰻ̄ⱄⰽⰰ ⱄⱅⱃⰰⱀⰰ ⰻ̄ⰵ̄ⱃⱄⰿⰾ҃ⱑⱀⰵ · ⰻ̄ ⰽ҃ⱃⱎⱅⰰⰰ̄ⱈⱘ ⱄⱔ ⰲⱄ̄ⰻ ⱁⱅ҃ ⱀⰵⰳⱁ · ⰲⱏ ⰵ̄ⱃⰴⰰ᾽ⱀⱄⱅⱑⰻ̄ ⱃⱑⱌⱑ · ⰻ̄ⱄⱂⱁⰲⱑⰴⰰⱙ̄ⱎⱅⰵ ⰳⱃⱑⱈⱏⰹ ⱄⰲⱁⱔ̄ ·
ⰱⱑ ⰶⰵ ⰻ̄ⱁ̄ⰰ̄ⱀⱏ · ⰲⰾⰰⱄⱏⰻ ⰲⰵⰾⱐⰱⱘⰶⰴ̄ⰻ · ⰻ̄ ⱂⱁⱑ̄ⱄⱏ ⱁ̄ⱆⱄⱀⰻⱑ̄ⱀⱏ ⰻ̄ⰿⱏⰻ · ⱁ̄ ⱍⱃⱑⱄⰾⱑⱈⱏ ⱄⰲⱁⰻ̄ⱈⱏ · ⰻ̄ ⱑ̄ⰴⱏⰻ ⰰ̄ⰽⱃⰻⰴⰹ ⰻ̄ ⰿⰵⰴⱏ ⰴⰹⰲⰹⰻ̄ ·
ⰻ̄ ⱂⱃⱁⱂⱁⰲⱑⰴⰰⰰ̄ⱎⰵ ⰳ҃ⰾⱔ · Ⰳⱃⱔⰴⰵⱅⱏ ⰽⱃⱑⱂⰾⰵⰻ̄ ⰿⰵⱀⰵ Ⰵⰿ̄̄ⱁⱆⰶⰵ ⱀⱑⱄⰿⱏ ⰴⱁⱄⱅⱁⰻ̄ⱀⱏ · ⱂⱁⰽⰾⱁⱀ ⱄ̄ⱔ ⱃⰰⰸⰴⱃⱑⱎⰻⱅⰻ ⱃⰵⰿⰵⱀⰵ ⱄⰰⱂⱁⰳⱁⱆ ⰵ̄ⰳⱁ ·
ⰰ̄ⰸⱐ ⱁ̄ⱆⰱⱁ ⰽ҃ⱃⱄⰹⰹⱈⱏ ⰲⱏ ⰲⱁⰴⱁⱙ̄ · ⰰ̄ ⱅⱏ ⰽ҃ⱃⱄⱅⰻⱅⱏ ⰲⱏⰻ ⰴ҃ⱈⰿⱏ ⱄ҃ⱅⱏⰻⰻ̄ⰿⱏ ·· · -
ⰻ̄ⰸⰻⰴⰵ ⰻ̄ⱄ҃ⱏ ⰲⱏ ⱂⱁⱆⱄⱅⱁ ⰿⱑⱄⱅⱁ · ῾Ⰻ ⱅⱁⱆ ⰿ҃ⰾ҃ⱅⰲⱘ ⰴⱑⰰ̄ⱎⰵ ·
῾Ⰻ ⰳⱐⱀⰰⱎⱔ ⰻ̄ · ⱄⰻⰿⱁⱀⱏ ⰻ̄ ⰺ̄ⰶⰵ ⱄⱐ ⱀⰻⰿⱐ ⰱⱑⰰ̄ⱈⱘ ·
Ⰻ̄ ⱁⰱⱃⱑⱅⱏⱎⰵ ⰻ̄ ⰳ҃ⰾⰰⱎⱔ ⰵ̄ⰿⱁⱆ · Ⱑ̄ⰽⱁ ⰲⱏⱄⰻ ⰻ̄ⱄⰽⱘⱅⱏ ⱅⰵⰱⰵ ·
ⰻ҃ ⰳ҃ⰾ҃ⰰ҃ ⰻ̄ⰿ҃҃̅ · ⰻⰴⱑⰿⱏ ⰲⱏ ⰱⰾⰻⰶⱐⱀⱔⱔ̄ ⰲⱏⱄⰻ ⰻ\ ⰳⱃⰰⰴⱏⰻ · ⰴⰰ ⰻ̄ ⱅⱁⱆ ⱂⱃⱁⱂⱁⰲⱑⰴⱑ · ⱀⰰ ⱄⰵ ⰱⱁ ⱂⱃⰻⰴ ·
Ⰻ̄ ⰱⱑ ⱂⱃⱁⱂⱁⰲⱑⰴⰰⱔ̄ ⱀⰰ ⱄⱐⱀⱐⰿⰻⱎⱅⰻⰻ̄ⱈⱏ ᾽ⰻⱈⱏ · Ⰲⱐ ⰲⱏⱄⰵⰻ̄ ⰳⰰⰾⰻⰾⰵⰻ̄ · ᾽ⰻ ⰱⱑⱄⱏⰹ ᾽ⰻⰸⰳⱁⱀⱔ ·
ⰻ̄ ⱂⱃⰹⰴⰵ ⰽⱐ ⱀⰵⰿⱁⱆ ⱂⱃⱁⰽⰰⰶⰵⱀⱏ · ⰿⱁⰾⱔ ⰻ̄ ⰻ̄ ⱀⰰ ⰽⱁⰾⱑⱀⱁⱆ ⱂⰰⰴⰰⱔ̄ · ⰻ̄ ⰳ҃ⰾⱔ ⰵ̄ⰿⱁⱆ · ⱑ̄ⰽⱁ ⰰ̄ⱎⱅⰵ ⱈⱁⱎⱅⰵⱎⰻ ⰳ҃ⰻ · ⰿⱁⰶⰵⱎⰻ ⰿⱔ ⰻ̄ⱍⰹⱄⱅⰻⱅⰹ ·
Ⰻ̄ⱄ҃ⱏ ⰶⰵ ⰿ҃ⰾ҃ⱄⱃⰴⱁⰲⰰⰲⱏ · Ⱂⱃⱁⱄⱅⰵⱃⱏ ⱃⱘⰽⱘ ⰽⱁⱄⱀⱘ ⰻ̄ · Ⰻ̄ ⰳ҃ⰾⰰ ⰵ̄ⰿⱁⱆ ⱈⱁⱎⱅⱘ ⰻ̄ⱍⰹⱄⱅⰻ ⱄⱔ ·
ⰻ̄ ⱃⰵⰽⱐⱎⱁⱆ ᾽ⰵⰿⱁⱆ · ⰰ̄ⰱⰻⰵ ⱁ̄ⱅⰹⰴⰵ ⱂⱃⱁⰽⰰⰸⰰ ⱁ̄ⱅⱏ ⱀⰵⰳⱁ · ⰻ̄ ⱍⰻⱄⱅⱏ ⰱⱏⰻⱄ҃ ·
ⰻ̄ ⰸⰰⱂⱃⱑⱎⱅⱏ ⰵ̄ⰿⱁⱆ ⰰ̄ⰱⰻⰵ̄ ⰻ̄ ⰻ̄ⰸⰳⱐⱀⰰ ⰻ̄ ·
Ⰻ̄ ⰳ҃ⰾⰰ ᾽ⰵⰿⱁⱆ ⰱⰾⱓⰴⰹ ⱄⱔ · ⱀⰻⰽⱁⰿⱁⱆⰶⰵ ⱀⰻⱍⰵⱄⱁⰶⰵ ⱀⰵ ⱃⱐⱌⰻ · ⱀⱏ ⱎⰵⰴⱏ ⱂⱁⰽⰰⰶⰻ ⱄⱔ ⰻ̄ⰵ\ⱃⰵⱁ̄ⰲⰹ · ᾽ⰻ ⱂⱃⰻⱀⰵⱄⰻ ⰸⰰ ᾽ⱁⱍⰹⱎⱅⰵⱀⰻⰵ̄ ⱅⰲⱁⰵ̄ · Ⱑ̄ⰽⱁⰶⰵ ⱂⱁⰲⰵⰾⱑ ⰿⱁⱄⰹⰻ̄ · Ⰲⱏ ⱄⱐⰲⱑⰴⱑⱅⰵⰾⱐⱄⱅⰲⱁ ⰻ̄ⰿⱏ ·· · -

ⰲⱏⱀⰻⰴⰵ ⰻ̄ⱄ҃ⱏ ⰲⱏ ⰽⰰⱂⰵⱃⱀ̄ⰰⱁ̄ⱆⰿⱏ · ⰻ̄ ⱄⰾⱁⱆⱈⱏ ⰱⱏⰻⱄ҃ ⱑ̄ⰽⱁ ⰲⱏ ⰴⱁⰿⱁⱆ ⰵ̄ⱄⱅⱏ
ⰰ̄ⰱⰻⰵ̄ · ⱄⱏⰱⱐⱃⰰⱎⱔ ⱄⱔ ⰿⱀ̄ⱁⰷⰹ · ᾽ⱑⰽⱁ ⰽⱐ ⱅⱁⰿⱁⱆ ⱀⰵ ⰲⱏⰿⱑⱎⱅⰰⱅⰹ ⱄⱔ ⱀⰻ ⱂⱃⰹ ⰴⰲ̄ⱐⱃⰵⱈⱏ · Ⰻ̄ ⰳ҃ⰾⰰⰰ̄ⱎⰵ ⰻ̄ⰿⱏ ⱄⰾⱁⰲⱁ ·
Ⰻ̄ ⱂⱃⰻⰴⱘ ⰽⱐ ⱀⰵⰿⱁⱆ ⱀⱁⱄⱔⱎⱅⰵ ⱁ̄ⱄⰾⰰⰱⰾⰵⱀⰰ ⰶⰹⰾⰰⰿⰹ · ⱀⱁⱄⰹⰿⱏ ⱍⰵⱅⱏⰻⱃⱐⰿⰹ ·
῾Ⰻ ⱀⰵ ⰿⱁⰳⱘⱎⱅⰵ ⱂⱃⰹⱄⱅⱘⱂⰻⱅⰻ ⰽⱐ ⱀⰵⰿⱁⱆ · ⱀⰰⱃⱁⰴⱁⰿⱏ · Ⱉⱅ҃ⰽⱃⱏⰻⱎⱔ ⱂⱁⰽⱃⱁⰲⱏ ⰻ̄ⰴⰵⰶⰵ ⰱⱑ · ⰻ̄ ⱂⱃⱁⰽⱁⱂⰰⰲⱏⱎⰵ ⱄⱏⰲⱑⱄⰻⱎⱔ ᾽ⱁⰴⱃⱏ · ⱀⰰ ⱀⰵⰿⱏⰶⰵ ⱁ̄ⱄⰾⰰⰱⰾⰵⱀⱏⰹ ⱄⱐⰾⰵⰶⰰⰰ̄ⱎⰵ ·
Ⰻ̄ ⰲⰻⰴⱑⰲⱏ ⰻ̄ⱄ҃ⱏ ⰲⱑⱃⱘ ⰻ̄ⱈⱏ · ⰳ҃ⰾⰰ ⱁ̄ⱄⰾⰰⰱⰾⰵⱀⱁⱆⰿⱁⱆ · Ⱍⱔⰴⱁ · Ⱉⱅ҃ⱂⱁⱆⱎⱅⰰⱙ̆ⱅⱏ ⱄⱔ ⰳⱃⱑⱄⰹ ⱅⰲⱁⰻ̄ ·
ⰱⱑⰰ̄ⱈⱘ ⰶⰵ ⰵ̄ⱅⰵⱃⰻ ⱁⱅ҃ ⰽⱐⱀⰹⰶⱐⱀⰹⰽⱐ · ⱄⱑⰴⱔⱎⱅⰵ ⰻ̄ ⱂⱁⰿⱏⰹⱎⰾⱑⱙ̄ⱎⱅⰵ ⰲⱏ ⱄ҃ⱃⰴⱌⰻⱈⱏ ⱄⰲⱁⰻ̄ⱈⱏ ·
ⱍⱐⱅⱁ ⱄⱐ ⱅⰰⰽⱁ ⰳ҃ⰾⰵⱅⱏ ⰲⰾⰰⱄⰲⰻⰿⰻ᾽ⱙ · ⰽⱐⱅⱁ ⰿⱁⰶⰵⱅⱏ ⱁⱅ҃ⱂⱁⱆⱎⱅⰰⱅⰹ ⰳⱃⱑⱈⱏⰹ · ⱅⱏⰽⱐⰿⱁ ⰵ̄ⰴⰹⱀⱏ ⰱ҃ⱏ ·
῾Ⰻ ⰰ̄ⰱⰻⰵ ⱃⰰⰸⱁⱆⰿⱑ ⰻ̄ⱄ҃ⱏ ⰴ҃ⱈⰿⱏ ⱄⰲⱁⰻ̄ⰿⱏ · ⱑ̄ⰽⱁ ⱅⰰⰽⱁ ⱂⱁⰿⱏⰹⱎⰾⱑⱙ̄ⱅⱏ ⰲⱏ ⱄⰵⰱⱑ · ⰻ̄ ⱃⰵⱍⰵ ⰻⰿⱏ ⱍⱐⱅⱁ ⱄⰻ ⱂⱁⰿⱏⰻⱎⰾⱑⰵ̄ⱅⰵ ⰲⱏ ⱄ҃ⱃⰴⱌⰻⰻ̄ⱈⱏ ⰲⰰⱎⰹⱈⱏ ·
ⱍⱐⱅⱁ ⰵ̄ⱄⱅⱏ ⱁ̄ⱆⰴⱁⰱⱐⱀⱑⰵ̄ ⱃⰵⱎⱅⰻ ⱁ̄ⱄⰾⰰⰱⰾⰵⱀⱁⱆⰿⱁⱆ · ⱉ̄̄ⱅⱂⱁⱆⱎⱅⰰⱙ̄ⱅⱏ ⱅⰻ ⱄⱔ ⰳⱃⱑⱄⰹ · Ⰾⰻ ⱃⰵⱎⱅⰻ ⰲⱏⱄⱅⰰ҃ⱀⰹ ⰻ̄ ⰲⱏⰸⱐⰿⰻ ⱁ̄ⰴⱃⱏ ⱅⰲⱁⰻ̄ ⰻ̄ ⱈⱁⰴⰻ ·
Ⱀⱏ ⰴⰰ ⱁ̄ⱆⰲⱑⱄⱅⰵ ⱑ̄ⰽⱁ ⰲⰾⰰⱄⱅⱐ ⰻ̄ⰿⰰⱅⱏ ⱄ҃ⱀⱏ ⱍ҃҃ⰾⰲⱍⱐ · ⱉⱅ҃ⱂⱁⱆⱎⱅⰰⱅⰻ ⱀⰰ ⰸⰵⰿⰻ ⰳⱃⱑⱈⱏⰹ · ⰻ̄ ⰳ҃ⰾⰰ ⱁⱄⰾⰰⰱⰾⰵⱀⱁⱆⰿⱁⱆ ·
Ⱅⰵⰱⱑ ⰳ҃ⰾⱙ ⰲⱐⱄⱅⰰⱀⰻ ⰻ̄ ⰲⱏⰸⱐⰿⰻ ⱁ̄ⰴⱃⱏ ⱅⰲⱁⰻ̄ ·
Ⰻ̄ ⰻ̄ⰸⰹⰴⰵ ⰰ̄ⰱⰻⰵ ⱂⱃⱑⰴⱏ ⰲⱐⱄⱑⰿⰻ · ⱑ̄ⰽⱁ ⰴⰹⰲⰹⱅⰹ ⱄⱔ ⰲⱏⱄⱑⰿⱏ · ⰻ̄ ⱄⰾⰰⰲⰻⱅⰹ ⰱ҃ⰰ ⰳ҃ⰾⱙⱎⱅⰵⰿⱏ · Ⱑ̆ⰽⱁ ⱀⰻⰽⱁⰾⰻⰶⰵ ⱄⰻⱌⰵ ⰲⰻⰴⱑⱈⱁⰿⱏ ·· · -
ⰿⰻⰿⱁ ⰳⱃⱔⰴⱏⰻ ⰻ̄ⱄ҃ⱏ · ⰲⰻⰴⱑ ⰾⰵⰲ᾽ⰼⰻⱙ̄ ⰰⰾⱇⰵⱁ̄ⰲⰰ · ⱄⱑⰴⱔⱎⱅⱐ ⱀⰰ ⰿⱏⰹⱅⱐⱀⰻⱌⰻ · ⰻ̄ ⰳ҃ⰾⰰ ᾽ⰵⰿⱁⱆ · Ⱂⱁ ⰿⱀⱑ ⰳⱃⱔⰴⰹ · ⰻ̄ ⰲⱏⱄⱅⰰⰲⱏ ⰲⱏ ⱄⰾⱑⰴⱏ ⰵⰳⱁ ⰻ̄ⰴⰵ ·
ⰻ̄ ⰱⱏⰻⱄ҃ ⰲⱏⰸⰾⰵⰶⱔⱎⱅⱁⱆ ⰵ̄ⰿⱁⱆ ⰲⱏ ⰴⱁⰿⱁⱆ ⰵ̄ⰳⱁ · ⰻ̄ ⰿⱀ̄ⱁⰷⰻ ⰿⱏⰹⱅⰰⱃⰹ ⰻ̄ ⰳⱃⱑⱎⱀⰻⱌⰻ · ⰲⱏⰸⰾⰵⰶⰰⰰ̄ⱈⱘ ⱄⱏ ⰻ̄ⱄ҃ⰿⱏ · ᾽ⰻ ⱁⱆⱍⰵⱀⰻⰽⱏⰻ ⰵ̄ⰳⱁ · Ⰱⱑⱈⱘ ⰱⱁ̅ ⰿⱀ̄ⱁⰷⰹ ⰻ̄ ⱂⱁ ⱀⰵⰿ ⰻ̄ⰴⱘ ·
Ⰻ̄ ⰽⱐⱀⰻⰶⱐⱀⰻⱌⰻ ⰻ̄ ⱇⰰⱃⰻⱄⰵⰻ̄ · ⰲⰹⰴⱑⰲⱏⱎⰵ ⰻ̄ ⱑ̄ⰴⱘⱎⱅⱏ ⱄⱏ ⰿⱏⰻⱅⰰⱃⰹ ⰻ̄ ⰳⱃⱑⱎⱐⱀⰹⰽⱏⰹ · ⰳ҃ⰾⰰⰰ̄ⱈⱘ ⱁ̄ⱆⱍⰵⱀⰻⰽⱁⰿⱏ ⰵ̄ⰳⱁ · ⱍⱐⱅⱁ ⱑ̄ⰽⱁ ⱄⱏ ⰿⱏⰻⱅⰰⱃⰹ ⰻ̄ ⰳⱃⱑⱎⱏⱀⰻⰽⱏⰻ ⱑ̄ⱄⱅⱏ ⰻ̄ ⱂⰻⰵ̄ⱅⱏ ·
Ⱄⰾⱏⰻ҃ⱎⰰⰲⱏ ⰶⰵ ⰻ̄ⱄ҃ⱏ ⰳ҃ⰾⰰ ⰻ̄ⰿⱏ · ⱑ̄ⰽⱁ ⱀⰵ ⱅⱃⱑⰱⱁⱆⱙ̄ⱅⱏ ⱄⱏⰴⱃⰰⰲⰻⰻ̄ ⰲⱃⰰⱍⰰ ⱀⱏ ⰱⱁⰾⱔⱎⱅ̄ⰹⰻ̄ · Ⱀⰵ ⱂⱃⰹⰴⱏ ⱂⱃⰹⰸⱏⰲⰰⱅ ⱂⱃⰰⰲⰵⰴⱏⱀⰻⰽⱏ · ⱀⱏ ⰳⱃⱑⱎⱐⱀⰻⰽⱏⰹ · ⱀⰰ ⱂⱁⰽⰰⰰ̄ⱀⰻ᾽ⰵ ·· · -
ⱈⱁⰶⰴⰰⰰ̄ⱎⰵ ⰻ̄ⱄ҃ⱏ ⰲⱏ ⱄⱘⰱⱁⱅⱏ · ⱄⰽⱁⰸⱑ ⱄⱑⰰ̄ⱀⰹⱑ̄ · Ⰻ̄ ⱀⰰⱍⱔ ⱁ̄ⱆⱍⰵⱀⰻⱌⰻ ᾽ⰵⰳⱁ ⱂⱘⱅⱐ ⱅⰲⱁⱃⰹⱅⰹ · ⰲⱏⱄⱅⱃⱐⰳⰰⱙⱎⱅⰵ ⰽⰾⰰⱄⱏⰻ ·
ⰻ̄ ⱇⰰⱃⰹⱄⰵ᾽ⰻ ⰳ҃ⰾⰰⰰ̄ⱈⱘ ⰵ̄ⰿⱁⱆ · Ⰲⰹⰶⰴⱐ ⱍⱅ̄ⱁ ⱅⰲⱁⱃⱔⱅⱏ ⰲⱏ ⱄⱘⰱⱁⱅ · ⰵ̄ⰳⱁⰶⰵ ⱀⰵ ⰴⱁⱄⱅⱁⰻ̄ⱅⱏ ·
ⰻ̄ ⱅⱐ ⰳ҃ⰾⰰ ⰻ̄ⰿⱏ · · ⱀⱑⱄⱅⰵ ⰾⰻ ⱀⰻⰽⱁⰾⰹⰶⰵ ⱍⱏⰾⰹ · ⱍⱐⱅⱁ ⱄⱏⱅⰲⱁⱃⰹ ⰴ҃ⰴⱏ · ⰵ̄ⰳⰴⰰ ⱅⱃⱑⰱⱁⰲⰰ · ⰻ̄ ⰲⱏⰸⱐⰰ̄ⰾⰽⰰ̄ · ⱄⰰⰿⱏ ᾽ⰻ ⰺ̄ⰶⰵ ⰱⱑ᾽ⰰⱈⱘ ⱄⱐ ⱀⰻⰿⱏ ·
ⰽⰰⰽⱁ ⰲⱏⱀⰹⰴⰵ ⰲⱏ ⰴⱁⰿ ⰱ҃ⰶⰹⰻ · ⱂⱃⰹ ⰰ̄ⰲⰻⰰ̄ⱅⰰⱃⱑ ⰰ̄ⱃⱈⰹⰵ̄ⱃⰵⰻ̄ · ⰻ̄ ⱈⰾⱑⰱⱏⰻ ⱂⱃⱑⰴⱏⰾⱁⰶⰵⱀⰻⱑ̄ ⱄⱏⱀⱑⱄⱅⱏ · ⰻ̄ⱈⱏⰶⰵ ⱀⰵ ⰴⱁⱄⱅⱁⱑ̄ⰰ̄ⱎⰵ ⱑ̄ⱄⱅⰻ · ⱅⱐⰽⱐⰿⱁ ⰻ̄ⰵ̄ⱃⰵⱁ̄ⰿⱏ ⰵ̄ⰴⰹⱀⱑⰿ · ᾽ⰻ ⰴⰰⱄⱅⱏ ⰻ̄ ⱄⱘⱎⱅⰻⰻ̄ⰿⱏ ⱄⱐ ⱀⰻⰿⱏ ·
Ⰻ̄ ⰳ҃ⰾⰰⰰ̄ⱎⰵ ⰻ̄ⰿⱏ · ⱄⱘⰱⱁⱅⰰ ⱍ҃ⰾⰽⰰ ⱃⰰⰴⱐⰿⰰ ⰱⱏⰹⱄ҃ · Ⰰ̄ ⱀⰵ ⱍ҃ⰾⰽⱏ ⱄⱘⰱⱁⱅⱏⰹ ⱃⰰⰴⰹ ·
ⱅⱑⰿⱏⰶⰵ ⰳ҃ⱐ ᾽ⰵⱄⱅⱏ ⱄ҃ⱀⱏ ⱍ҃ⰾⱍⱐ ⱄⱘⰱⱁⱅⱑ ·

Ⰻ̄ ⰲⱏⱀⰻⰴⰵ ⱂⰰⰽⱏⰻ · ⰲⱏ ⱄⱐⱀⱐⰿⰻⱎⱅⰵ · ⰻ̄ ⰱⱑ ⱅⱁⱆ ⱍ҃ⰾⰽⱏ ⱄⱁⱆⱈⱘ ⱃⱘⰽⱘ ⰻ̄ⰿⱏⰻ ·
ⰻ̄ ⱀⰰⰸⰹⱃⰰⰰ̄ⱈⱘ ⰻ̄ · ⰰ̄ⱎⱅⰵ ⰲⱏ ⱄⱘⰱⱁⱅⱘ ⰻ̄ⱌⱑⰾⰹⱅⱏⰻ · ⰴⰰ ⱀⰰ ⱀⱐ ⰲ҃ⱏⰸ/ⰳⰾⱙ
ⰻ̄ ⰳ҃ⰾⰰ ⱍ҃ⰾⰽⱁⱆ ⰻ̄ⰿⱘⱎⱅⱓⰿⱁⱆ ⱄⱁⱆⱈⱘ ⱃⱘⰽⱘ · ⱄⱅⰰⱀⰹ ⱂⱁ ⱄⱃⱑⰴⱑ ·
῾Ⰻ ⰳ҃҃ⰾⰰ ⰻⰿⱏ · Ⰴⱁⱄⱅⱁⰻⱅⱏ ⰾⰻ ⰲⱏ ⱄⱘⰱⱁⱅⱘ · ⰴⱁⰱⱃⱁ ⱄⱏⱅⰲⱁⱃⰻⱅⰻ ⰾⰻ ⰸⱐⰾⱁ ⱄⱏⱅⰲⱁⱃⰻⱅⰻ - ⰴ҃ⱎⱘ ⱄ҃ⱂⱄⱅⰻ · ⰾⰻ ⱂⱁⰳⱁⱆⰱⰹⱅⰻ · ⱁ̄ⱀⰻ ⰶⰵ ⰿⰾⱏ̄ⱍⰰⰰ̄ⱈⱘ ·
Ⰻ̄ ⰲⱏⰸⱐⱃⱑⰲⱏ ⱀⰰ ⱀⱔ ⰳⱀⱑⰲⱁⰿⱏ · ⱄ̄ⰽⱃⱏⰱⱔ ⱁ̄ ⱁ̄ⰽⰰⰿⰵⱀⰵⱀⰻⰻ̄ ⱄ҃ⱃⰴⱌⱐ ⰻ̄ⱈ · ⰳ҃ⰾⰰ ⱍ҃ⰾⰽⱁⱆ · Ⱂⱃⱁⱄⱅⱃⰹ ⱃⱘⰽⱘ ⱅⰲⱁⱙ̄ · · ⰻ̄ ⱂⱃⱁⱄⱅⱃⱑⱅⱏ · ⰻ̄ ⱁ̄ⱆⱅⰲⱃⱏⰴⰻ ⱄⱔ ⱃⱘⰽⰰ ⰵⰳⱁ · ⱄⱏⰴⱃⰰⰲⰰ · Ⱑ̄ⰽⱁ ⰻ̄ ⰴⱃⱁⱆⰳⰰⱑ ·:· -

Ⱂⱁⱄⰾⱑⰴⱁⰲⰰⰰ̄ⱎⰵ ⰻ̄ⱄ҃ⰲⰹ ⱀⰰⱃⱁⰴⱏ ⰿⱏⱀⱁⰳⱐ · Ⰻ̄ ⱁ̄ⱆⰳⱀⱑⱅⰰⰰ̄ⱈⱘ ⰻ̄ ·
Ⰻ̄ ⱄⰵ ⰶⰵⱀⰰ ⰵ̄ⱅⰵⱃⰰ · Ⱄⱘⱎⱅⰻ ⰲⱏ ⱅⱁⱍⰵⱀⰹⰻ̄ ⰽⱃⱏⰲⰵ ⰾⱑⱅⱏ ⰱ҃ ⰺ҃̅ ·
ⰻ̄ ⰿⱀⱁ̄ⰳⱁ ⱂⱁⱄⱅⱃⰰⰴⰰⰲⱏⱎⰹ ⱁ̄ⱅⱏ ⰿ̄ⱀⱁ̄ⰳⱐ ⰲⱃⰰⱍⰵⰻ̄ · ᾽ⰻ̄ ⰻ̄ⰸⰴⰰⱑ̄ⰲⱏⱎⰹ ⰲⱏⱄⰵ ⱄⰲⱁⰵ̄ · ⰻ̄ ⱀⰹ ⰵ̄ⰴⰹⱀⱁⱔ̄ ⱂⱁⰾⱐⰷⱔ ⱁ̄ⰱⱃⱑⱅⱏⱎⰹ · ⱀⱏ ⱂⰰⱍⰵ ⰲⱏ ⰳⱁⱃⰵⰵ̄ ⰲⱏⱂⰰⰴⱏⱎⰹ ·
ⱄⰾⱏⰹⱎⰰⰲⱏⱎⰹ ⱁ̄ ⰻ̄ⱄ҃ⱑ · ⱂⱃⰹⱎⰵⰴⱏⱎⰹ ⰲⱏ ⱀⰰⱃⱁⰴⱑ · ⱄⱐ ⰸⰰⰴⰹ ⱂⱃⰹⰽⱁⱄⱀⱘ ⱄⱔ ⱃⰻⰸⱑ ⰵ̄ⰳⱁ ·
ⰳ҃ⰾⰰⰰ̄ⱎⰵ ⰱⱁ ⱑ̄ⰽⱁ ⰰ̄ⱎⱅⰵ ⱂⱃⰻⰽⱁⱄⱀⱘ ⱄⱔ ⱂⱁⱀⱑ ⱃⰹⰸⱑ ⰵ̄ⰳⱁ ⱄ҃ⱂⱄⰵⱀⰰ ⰱⱘⰴⱘ ·
ⰻ̄ ⰰ̄ⰱⰹⰵ̄ ⰻ̄ⱄⱔⰽⱀ̄ⱘ · ⰻ̄ⱄⱅ̄ⱁⱍⱐⱀⰻⰽⱏ ⰽⱃⱏⰲⰵ ⰵ̄ⱔ̄ · ⰻ̄ ⱃⰰⰸⱁⱆⰿⱑ ⱅⱑⰾⱁⰿⱏ · ⱑ̄ⰽⱁ ⱌⱑⰾⰰ ⰵ̄ⱄⱅⱏ ⱁⱅ҃ ⱃⰰⱀⱏⰹ ·
Ⰻ̄ ⰰ̄ⰱⰻⰵ̄ ⰻ̄ⱄ҃ⱏ ⱁ̄ⱎⱅⱁⱆⱅⰹ ⰲⱏ ⱄⰵⰱⱑ ⱄⰻⰾⱘ ⰻ̄ⱎⰵⰴⱏⱎⱘ ⱁⱅ҃ ⱀⰵⰳⱁ · ⰻ̄ ⱁ̄ⰱⱃⰰⱎⱅⱐ ⱄⱔ ⰲⱏ ⱀⰰⱃⱁⰴⱑ · ⰳ҃ⰾⰰⰰ̄ⱎⰵ · ⰽⱅ̄ⱁ ⱂⱃⰹⰽⱁⱄⱀⱘ ⱄⱔ ⱃⰻⰸⰰⱈⱏ ⰿⱁⰻ̄ⱈⱏ ·
ⰻ̄ ⰳ҃ⰾⰰⰰ̄ⱈⱘ ⰵ̄ⰿⱁⱆ ⱁ̄ⱆⱍⰵⱀⰹⱌⰻ ⰵ̄ⰳⱁ · Ⰲⰻⰴⰹⱎⰹ ⱀⰰⱃⱁⰴⱏ ⱁ̄ⱆⰳⱀⱑⱅⰰⱙ̄ⱎⱅⱏ ⱅⱔ · ⰻ̄ ⰳ҃ⰾⰵⱎⰹ ⰽⱅ̄ⱁ ⱂⱃⰹⰽⱁⱄⱀⱘ ⱄⱔ ⰿ̄ⱀ̄ⱑ ·
ⰻ̄ ⱁ̄ⰳⰾⱔⰴⰰⰰ̄ⱎⰵ ⱄⱔ ⰲⰹⰴⱑⱅⰹ ⱄⱏⱅⰲⱁⱃⱐⱎⱘⱙ̄ ⱄⰵ ·
ⰶⰵⱀⰰ ⰶⰵ ⱁ̄ⱆⰱⱁⱑⰲⱏⱎⰹ ⱄⱔ · ⰻ̄ ⱅⱃⰵⱂⰵⱎⱅⱘⱎⱅⰹ · ⰲⱑⰴⱘⱎⱅⰹ ⰵ̄ⰶⰵ ⰱⱏⰹⱄ҃ ⰵ̄ⰻ̄ · ⱂⱃⰹⰴⰵ ⰻ̄ ⱂⱃⰻⱂⰰⰴⰵ ⰽⱐ ⱀⰵⰿⱁⱆ · ⰻ̄ ⱃⰵⱍⰵ ⰵ̄ⰿⱁⱆ ⰲⱐⱄⱙ ⰻ̄ⱄⱅⰹⱀⱘ ·
Ⱁ̄ⱀⱏ ⰶⰵ ⱃⰵⱍⰵ ⰵ̄ⰻ̄ · ⰴⱐⱎⱅⰻ ⰲⱑⱃⰰ ⱅⰲⱁⱑ ⱄ҃ⱂⱄⰵ ⱅⱔ · ⰻⰴⰻ ⰲ ⰿⰻⱃ҃ ·· -

ⱄⰾⱏⰻⱎⰰⰲⱏ ⰻ̄ⱃⱁⰴⱏ ⱌ҃ⱃⱏ · ⱄⰾⱁⱆⱈⱏ ⱈ҃ⰲⱏ · Ⱑ̄ⰲⱑ ⰱⱁ ⰱⱏⰻⱄ҃ ⰻ̄ⰿⱔ ⰵ̄ⰳⱁ · ⰳ҃ⰾⰰⰰ̄ⱎⰵ ⱑ̄ⰽⱁ ⰻ̄ⱁ̄ⰰ̄ⱀⱏ ⰲⱏⱄⱅⰰ ᾽ⱁⱅⱏ ⰿⱃⱏⱅⰲⱏⰻⰻ̄ⱈⱏ · ⰻ̄ ⱄⰵⰳⱁ ⱃⰰⰴⰻ ⱄⰹⰾⱏⰹ ⰴⱑⱙ̄ⱅⱏ ⱄⱔ ⱁ̄ ⱀⰵⰿⱏ ·
ⰻ̄ⱀⰻ ⰶⰵ ⰳ҃ⰾⰰⰰ̄ⱈⱘ ᾽ⱑⰽⱁ ⰻ̄ⰾⰹⱑ ⰵ̄ⱄⱅⱏ · ⰻ̄ⱀⰻ ⰶⰵ ⰳ҃ⰾⰰⰰⱈⱘ ⱑ̄ⰽⱁ ⱂ҃ⱃⱃⰽⱏ ⰵ̄ⱄⱅⱏ · Ⱑ̄ⰽⱁ ⰵⰴⰻⱀⱏ ⱁ̄ⱅⱏ ⱂⱃⱃ҃ⰽⱏ ⰵ̄ⱄⱅⱏ ·
ⱄⰾⱏⰻⱎⰰⰲⱏ ⰶⰵ ⰻ̄ⱃⱁⰴⱏ ⱃⰵⱍⰵ · ⱑ̄ⰽⱁ ⰵⰳⱁⰶⰵ ⱁ̄ⱆⱄⱑⰽⱀ̄ⱘⱈⱏ ⰻ̄ⱁ̄ⰰ̄ⱀⰰ · ⱄⱐ ⰵ̄ⱄⱅⱏ · ⱅⱏ ⰲⱏⱄⱅⰰ ⱁ̄ⱅⱏ ⰿⱃⱏⱅⰲⱏⰻⰻ̄ⱈⱏ ·
Ⱅⱏ ⰱⱁ ⰻ̄ⱃⱁⰴⱏ ⱂⱁⱄⱏⰾⰰⰲⱏ ⱔⱅⱏ ⰻ̄ⱁ̄ⰰ̄ⱀⰰ · ⰻ̄ ⱄⱏⰲⱔⰸⰰ ⰻ̄ ⰲⱏ ⱅⰵⰿⱐⱀⰹⱌⰻ · ⰻ̄ⱃⱁⰴⰻⰰ̄ⰴⱏⰻ ⱃⰰⰴⰹ · ⰶⰵⱀⱏⰹ ⱇⰹⰾⰹⱂⰰ ⰱⱃⰰⱅⰰ ⱄⰲⱁⰵ̄ⰳⱁ · Ⱑ̄ⰽⱁ ⱁ̄ⰶⰵⱀⰹ ⱄⱔ ⰵ̄ⱙ̄ ·
Ⰳ҃ⰾⰰⱎⰵ ⰱⱁ ⰻ̄ⱁ̄ⰰ̄ⱀⱏ ⰻⱃⱁⰴⱁⱆ · Ⱑ̄ⰽⱁ ⱀⰵ ⰴⱁⱄⱅⱁⰻ̄ⱅⱏ ⱅⰵⰱⱑ ⰻ̄ⰿⱑⱅⰹ · ⰶⰵⱀⱏⰻ ⰱⱃⰰⱅⰰ ⱄⰲⱁⰵ̄ⰳⱁ ·
Ⰻ̄ⱃⱁⰴⰻⰰ̄ ⰶⰵ ⰳⱀⱑⰲⰰⰰ̄ⱎⰵ ⱄⱔ ⱀⰰ ⱀⱏ · ⰻ̆ ⱈⱁⱅⱑⰰⱎⰵ ⱁ̄ⱆⰱⰹⱅⰹ ⰻ̄ · ᾽ⰻ ⱀⰵ ⰿⱁⰶⰰⰰ̄ⱎⰵ ·
Ⰻ̄ⱃⱁⰴⱏ ⰱⱁ ⰱⱁⱑ̄ⰰ̄ⱎⰵ ⱄⱔ ⰻ̄ⱁ̄ⰰ̄ⱀⰰ · ⰲⱑⰴⱏⰻ ⰿⱘⰶⰰ ⱂⱃⰰⰲⰵⰴⱏⱀⰰ ⰻ̄ ⱄ҃ⱅⰰ · ⰻ̄ ⱈⱃⰰⱀⱑⰰ̄ⱎⰵ ⰻ̄ · ⰻ̄ ⱂⱁⱄⰾⱁⱆⱎⰰⰲⱏ ⰵ̄ⰳⱁ ⰿⱀⱁⰳⱁ ⱅⰲⱁⱃⱑⰰⱎⰵ · ⰻ̄ ⰲⱏ ⱄⰾⰰⱄⱅⱏ ⱂⱁⱄⰾⱁⱆⱎⰰⰰ̄ⱎⰵ ⰵ̄ⰳⱁ ·
Ⰻ̄ ⱂⱃⰻⰽⰾⱓⱍⱐⱎⱓ ⱄⱔ · ⰴⱐⱀⰹ ⱂⱁⱅⱃⱑⰱⱐⱀⱁⱆ · ⰵ̄ⰳⰴⰰ ⰻ̄ⱃⱁⰴⱏ ⱃⱁⰶⰴⱏⱄⱅⰲⱁⱆ ⱄⰲⱁⰵ̄ⰿⱁⱆ · ⰲⰵⱍⰵⱃⱙ ⱅⰲⱁⱃⱑⰰ̄ⱎⰵ · ⰽⱐⱀⱔⰷⰵⰿ ⱄⰲⱁⰻ̄ⰿⱏ ⰻ̄ ⱅⱏⰻⱄⱘⱎⱅⱏⱀⰻⰽⱁⰿⱏ · ⰻ̄ ⱄⱅⰰⱃⱑ᾽ⰻⱎⰻⱀⰰⰿⱏ ⰳⰰⰾⰻⰾⰵ᾽ⰻⱄⰽⱏⰻⰻ̄ⰿⱏ ·
ⰻ̄ ⰲⱏⱎⰵⰴⱐⱎⰻ ⰴⱐⱎⱅⰵⱃⰻ ⰵ̄ⱔ̄ ⰻ̄ⱃⱁⰴⰻⰰ̄ⰴⱑ ⱂⰾⱔⱄⰰⰲⱏⱎⰻ · ⰻ̄ ⱁⱆⰳⱁⰶⰴⱐⱎⰻ ⰻ̄ⱃⱁⰴⱁⱆ · ⰻ̄ ⰲⱏⰸⰾⰵⰶⱔⱎⱅⰻⰻ̄ⰿⱏ ⱄⱐ ⱀⰻⰿⱏ · Ⱃⰵⱍⰵ ⱌ҃ⱃⱐ ⰴⱑⰲⰹⱌⰻ · Ⱂⱃⱁⱄⰻ ⱁ̄ⱆ ⰿⰵⱀⰵ ⰵ̄ⰿⱁⱆⰶⰵ ⱈⱁⱎⱅⰵ[ⱄⰻ] ⰻ̄ ⰴⰰⰿⱏ ⱅⰹ ·
Ⰻ̄ ⰽⰾⱔⱅⱏ ⱄⱔ ⰵ̄ⰻ̄ · ⱑ̄ⰽⱁ ⰵ̄ⰳⱁⰶⰵ ⱂⱃⱁⱄⰹⱎⰻ ⰴⰰⰿⱏ ⱅⰻ · ⰴⱁ ⱂⱁⰾⱏ ⱌ҃ⱃⱐⱄⱅⰲⰰ ⰿⱁⰵ̄ⰳⱁ ·
ⱁ̄ⱀⰰ ⰶⰵ ⱎⰵⰴⱏⱎⰹ ⱃⰵⱍⰵ ⰿ҃ⱅⱃⰹ ⱄⰲⱁⰵ̄ⰻ̄ · ⱍⰵⱄⱁ ⱂⱃⱁⱎⱘ · ⱁ̄ⱀⰰ ⰶⰵ ⱃⰵⱍⰵ ⰳⰾⰰⰲⱏⰹ ⰻ̄ⱁ̄ⰰ̄ⱀⰰ ⰽ҃ⱃⱄⱅⰾⱑ ·
ⰻ̄ ⰲⱏⱎⰵⰴⱏⱎⰹ ⱄⱏ ⱅⱏⱎⱅⰰⱀⰹⰵ̄ⰿⱏ ⰽⱐ ⱌ҃ⱃⱁⱆ · ⱂⱃⱁⱄⰻ ⰳ҃ⰾⱎⱅⰻ · Ⱈⱁⱎⱅⱘ ⰴⰰ ⰿⰻ ⰴⰰⱄⰹ ⱄⰵⰻ̄ⱌⰻ ⱀⰰ ⰱⰾⱓⰴⱑ ⰳⰾⰰⰲⱘ ⰻ̄ⱁ̄ⰰ̄ⱀⰰ ⰽ҃ⱃⱄⱅⰾⱑ ·
ⰻ̄ ⱂⱃⰹⱄⰽⱃⱏⰱⰵⱀⱏ ⰱⱏⰻⰲⱏ ⱌ҃ⱃⱏ ⰸⰰ ⰽⰾⱔⱅⰲⱘ · ⰻ̄ ⰲⱏⰸⰾⰵⰶⱔⱎⱅⰻⰻ̄ ⱄⱏ ⱀⰻⰿⱏ · ⱀⰵ ⰲⱏⱄⱈⱁⱅⱑ ⱁ̄ⱅⱏⱃⰵⱎⱅⰹ ⱄⱔ ⰵ̄ⰻ̄ ·
Ⰻ̄ ⰰ̄ⰱⰻⰵ̄ ⱂⱁⱄⱏⰾⰰⰲⱏ ⱌ҃ⱃⱏ ⱄⱂⰵⰽⱆⰾⰰⱅⱁⱃⰰ · ⱂⱁⰲⰵⰾⱑ ⱂⱃⰻⱀⰵⱄⱅⰹ ⰳⰾⰰⰲⱘ ⰵ̄ⰳⱁ · ⱁ̄ⱀⱏ ⰶⰵ ⱎⰵⰴⱏ ⱁ̄ⱆⱄⱑⰽⱀⱘ ⰻ̄ ⰲⱏ ⱅⰵⰿⱐⱀⰻⱌⰻ ·
ⰻ̄ ⱂⱃⰻⱀⰵⱄⰵ ⰳⰾⰰⰲⱘ ⰵ̄ⰳⱁ ⱀⰰ ⰱⰾⱓ̄ⰴⱑ · ⰻ̄ ⰴⰰⱄⱅⱏ ⱙ̄ ⰴⱑⰲⰻⱌⰻ · ⰻ̄ ⰴⱑⰲⰻⱌⰰ ⰴⰰⱄⱅⱏ ⰿ҃ⱅⱃⰻ ⱄⰲⱁⰵ̄ⰻ̄ ·
ⰻ̄ ⱄⰾⱏⰹⱎⰰⰲⱏⱎⰵ ⱁ̄ⱆⱍⰵⱀⰹⱌⰻ ⰵ̄ⰳⱁ · ⱂⱃⰹⰴⱘ ⰻ̄ ⰲⱏⰸⱔⱎⱔ ⱅⱑⰾⱁ ⰵ̄ⰳⱁ · ⰻ̄ ⱂⱁⰾⱁⰶⰻⱎⱔ ⰻ̄ ⰲⱏ ⰳⱃⱁⰱⱑ ·
ⰻ̄ ⱄⱏⰱⱏⱃⰰⱎⱔ ⱄⱔ ⰰ̄ⱂ҃ⰾⰹ ⰽⱏ ⰻ̄ⱄ҃ⱁⱆ · ⰻ̄ ⰲⱏⰸⰲⱑⱄⱅⰻⱎⱔ ⰲⱐⱄⱑ · ᾽ⰵⰾⰻⰽⱁ ⱄⱏⱅⰲⱁⱃⰻⱎⱔ · ⰻ̄ ⰵ̄ⰾⰹⰽⱁ ⱀⰰ᾽ⱁⱆⱍⰻⱎⱔ ··̅ -

ⰻ̄ⱎⰵⰴ ᾽҃ⰻⱄⱏ · ⱉⱅ҃ ⱂⱃⱑⰴⱑⰾⱏ ⱅⱆⱃⰵⱄⰽⱏ ⰻ̄ ⱄⰻⰴⱁⱀⰵⱄⰽ̄ⱏ · ⱂⱃⰹⰴⰵ ⱀⰰ ⰿⱁⱃⰵ ⰳⰰⰾⰹⰾⰵⰻ̄ⱄⰽ̄ⱁ · ⰿⰵⰶⰴⱓ ⱂⱃⱑⰴⱑⰾⱏⰻ ⰴⰵⰽⰰⱂⱁⰾⱐⱄⰽⱏⰻ ·
Ⰻ̄ ⱂⱃⰻⰲⱑⱄⱔ ⰽⱐ ⱀⰵⰿⱁⱆ · ⰳⰾ̄ⱁⱆⱈⰰ ⰻ̄ ⱀⱑⰿⰰ · ⰻ̄ ⰿⱁⰾⱑⰰ̄ⱈⱘ ⰻ̄ ⰴⰰ ⰲⱏⰸⰾⱁⰶⰹⱅⱏ ⱀⰰ ⱀⱐ ⱃⱘⰽⱘ ·
῾Ⰻ ⱂⱁⰵ̄ⰿⱏ ⰻ̄ · ⰵ̄ⰴⰹⱀⱁⰳⱁ ⱁⱅ҃ ⱀⰰⱃⱁⰴⰰ · ⰲⱏⰴⱑ ⱂⱃⱏⱄⱅⱏⰻ ⱄⰲⱁ᾽ⱔ ⰲⱏ ⱁ̄ⱆⱎⰻ ⰵ̄ⰳⱁ · ⰻ̄ ⱂⰾⰹⱀⱘⰲⱏ ⰽⱁⱄⱀⱘ ⰲⱏ ⱔ̄ⰸⱏⰹⰽⱏ ⰵ̄ⰳⱁ ·
ⰻ̄ ⰲⱏⰸⱐⱃⱑⰲⱏ ⱀⰰ ⱀ҃ⰱⱁ ⰲⱏⰸⰴⱏⱈ᾽ⱀⱘ · ⰻ̄ ⰳ҃ⰾⰰ ᾽ⰵ᾽ⱇⱇⰰ̄ⱅⰰ · Ⰵ̄ⰶⰵ ⰵ̄ⱄⱅⱏ · ⱃⰰⰸⰲⱃⱏⰸⰻ ⱄⱔ ·
ⰻ̄ ⰰⰱⰹⰵ̄ ⱃⰰⰸⰲⱃⱏⰸⱁⱄⱅⰵ ⱄⱔ ⱄⰾⱁⱆⱈⰰ ⰵ̄ⰳⱁ · ⰻ̄ ⱃⰰⰸ᾽ⰴⱃⱑⱎⰹ ⱄⱔ ⱘ̄ⰸⰰ ⱔ̄ⰸ҃ⰽⰰ ⰵ̄ⰳⱁ · ῾Ⰻ ⰳ҃ⰾⰰ᾽ⰰⱎⰵ ·· ⱍⰹⱄⱅⱁ ·
ⰻ̄ ⰸⰰⱂⱃⱑⱅⰻ ⰻ̄ⰿⱏ · ⰴⰰ ⱀⰻ[ⰽⱁ]ⰿⱁⱆⰶⰵ ⱀⰵ ⱂⱁⰲⱑⰴⱔⱅⱏ · ⰵ̄ⰾⰹⰽⱁⰶⰵ ⰻ̄ⰿ ⰸⰰⱂⱃⱑⱅⰹ · ⱁ̄ⱀⰻ̄ ⱂⰰⱍⰵ ⰻ̄ⰸⰾⰻ̄ⱈⰰ ⱂⱃⱁⱂⱁⰲⱑⰴⰰⰰ̄ⱈⱘ ·
ⰻ̄ ⱂⱃⱑⰻ̄ⰸⰾⰹⱈⰰ · ⰴⰹⰲⰾⱑⰰⱈⱘ ⱄⱔ ⰳ҃ⰾⱎⱅⰵ · ⰴⱁⰱⱃⱑ ⰲⱐⱄⰵ ⱅⰲⱁⱃⰹⱅⱏ · Ⰻ̄ ⰳⰾⱁⱆⱈⱏⰻⱔ̄ ⱄⱏⱅⰲⱁⱃⰹ ⱄⰾⱏⰻⱎⰰⱅⰹ · Ⰻ̄ ⱀⱑⰿⱏⰻⱔ̄ ⰳ҃ⰾⰰⱅⰻ ·· · -

ⰻ̄ⰸⰻⰴⰵ ⰻ̄ⱄ҃ⱏ · ⰻ̄ ⱁ̄ⱆⱍⰵⱀⰻⱌⰻ ᾽ⰵⰳⱁ · Ⰲⱏ ⱄⱅⱃⰰⱀⱘ ⰽⰵⱄⰰⱃⰻⱔ̄ ⱇⰹⰾⰻⱂⱁⰲⱏⰻ · Ⰻ̄ ⱀⰰ ⱂⱘⱅⰻ ⰲⱏⱂⱃⰰⱎⰰⰰ̄ⱎⰵ ⱁ̄ⱆⱍⰵⱀⰻⰽⱏⰻ ⱄⰲⱁⱔ̄ ⰳ҃ⰾⱔ · ⰽⱁⰳⱁ ⰿⱔ ⰳ҃ⰾⱙⱅⱏ ⱍ҃ⰾⱌⰻ ⰱⱏⰻⱅⰻ ·
Ⱁ̄ⱀⰻ ⰶⰵ ⱁ̄ⱅⱏⰲⱑⱎⱅⰰⱎⱔ · Ⱁ̄ⰲⰻ ᾽ⰻ᾽ⱁ᾽ⰰⱀⰰ ⰽ҃ⱃⱄⱅⰾⱑ · ᾽ⰻⱀⰻ ⰶⰵ ⰻ̄ⰾⰻⱙ̄ · ⰰ̄ ⰴⱃⱁⱆⰷⰹⰻ̄ ⰵ̄ⰴⰻⱀⱁⰳⱁ ⱁ̄ⱅⱏ ⱂⱃⱃⱁⰽ҃ ·
ⰻ̄ ⱅⱏ ⰳ҃ⰾⰰ ⰻ̄ⰿⱏ · ⰲⱏⰻ ⰶⰵ ⰽⱁⰳⱁ ⰿⱔ ⰳ҃ⰾⰵⱅⰵ ⰱⱏⰹⱅⰹ · Ⱁ̄ⱅⱏⰲⱑⱎⱅⰰⰲⱏ ⰶⰵ ⱂⰵⱅⱃⱏ ⰳ҃ⰾⰰ ⰵ̄ⰿⱁⱆ · Ⱅⱏⰻ ⰵ̄ⱄⰻ ⱈ҃ⱏ ·
Ⰻ̄ ⰸⰰⱂⱃⱑⱅⰹ ⰻ̄ⰿⱏ ⰴⰰ ⱀⰻⰽⱁⰿⱁⱆⰶⰵ ⱀⰵ ⰳ҃ⰾⱙⱅⱏ ⱁ̄ ⱀⰵⰿⱏ ·
ⰻ̄ ⱀⰰⱍⱔⱅⱏ ⱁ̄ⱆⱍⰻⱅⰻ ⱔ̄ · Ⱑ̄ⰽⱁ ⱂⱁⰴⱁⰱⰰⰵ̄ⱅⱏ ⱄ҃ⱀⱁⱆ ⱍ҃ⰾⱍⱓ · ⰿⱀⱁ̄ⰳⱁ ⱂⱁⱄⱅⱃ̄ⰰⰴⰰⱅⰹ · Ⰻ̄ ⰻ̄ⱄⰽⱁⱆⱎⰵⱀⱁⱆ ⰱⱏⰻⱅⰹ · ῾Ⱉ̄ⱅⱏ ⱄⱅⰰⱃⰵⱌⱐ ⰻ̄ ⰰⱃⱈ̄ⰻⰵ̄ⱃⰵⰻ̄ ⰻ̄ ⰽⱐⱀⰻⰶⱐⱀⰻⰽⱐ · ⰻ̄ ⱁ̄ⱆⰱⰻⰵ̄ⱀⱁⱆ ⰱⱏⰻ҃ⱅⰹ · ·:· ⰻ̄ ⱂⱁ ⱅⱃⰵⱈⱏ ⰴⱏⱀⰵⱈⱏ ⰲⱏⱄⰽⱃⱏⱄ᾽ⱀⱘⱅⰹ ·· -
ⰺ̄ⰶⰵ ⱈⱁⱎⱅⰵⱅ ⱂⱁ ⰿⱀ̄ⱑ ⰻ̄ⱅⰹ · Ⰴⰰ ⱁ̄ⱅⱏⰲⱃⱏⰶⰵⱅⱏ ⱄⱔ ⱄⰵⰱⰵ · ⰻ̄ ⰲⱏⰸⱐⰿⰵⱅⱏ ⰽ҃ⱃⱄⱅⱏ ⱄⰲⱁⰻ̄ ⰻ̄ ⱂⱁ ⰿⱐⱀⱑ ⰳⱃⱔⰴⰵⱅ ·
ⰺ̄ⰶⰵ ⰱⱁ ⰰ̄ⱎⱅⰵ ⱈⱁⱎⱅⰵⱅⱏ ⱄ҃ⱂⱄⱅⰹ ⰴ҃ⱎⱘ ⱄⰲⱁⱙ̄ ⱂⱁⰳⱁⱆⰱⰻⱅⱏ ⱙ̄ · ⰰ̄ ᾽ⰺⰶⰵ ⱂⱁⰳⱁⱆⰱⰻⱅⱏ ⰴ҃ⱎⱘ ⱄⰲⱁⱙ̄ · ⰿⰵⱀⰵ ⱃⰰⰴⰹ ⰻ̄ ⰵ̄ⰲ҃ⰼⰾⰹ᾽ⰰ · ⱄ҃ⱂⱄⰵⱅⱏ ⱙ̄ ·
Ⰽⰰⱑ̄ ⱂⱁⰾⱐⰷⰰ ⱍ҃ⰾⰽⱁⱆ ⱂⱃⰻⱁ̄ⰱⱃⱑⱄⱅⰻ ⰲⱏⱄⰵⰳⱁ ⰿⰹⱃⰰ · ⰻ̄ ⱁ̄ⱅⱏⱎⱅⰵⱅⰹⱅⰹ ⰴ҃ⱎⱘ ⱄⰲⱁ҃ⱙ̄ ·
ⱍⱐⱅⱁ ⰱⱁ ⰴⰰⱄⱅⱏ ⱍ҃ⰾⰽⱐ · ⰻ̄ⰸⰿⱑⱀⱘ ⱀⰰ ⰴ҃ⱎⰻ ⱄⰲⱁ᾽ⰵⰻ̄ ·
᾽ⰺⰶⰵ ⰱⱁ ⱂⱁⱄⱅⱏⰹⰴⰹⱅⱏ ⱄⱔ ⰿⰵⱀⰵ · ᾽ⰻ ⰿⱁⰻⱈⱏ ⱄⰾⱁⰲⰵⱄⱏ · Ⰲⱏ ⱃⱁⰴⱑ ⱄⰵⰿⱏ ⱂⱃⱑⰾⱓⰱⱁⰴⱑⰻ̄ⰿⱏ ⰻ̄ ⰳⱃⱑⱎⱏⱀⱑ᾽ⰰⰿⱏ · ⰻ̄ ⱄ҃ⱀⱏ ⱍ҃ⰾⱍⱐ ⱂⱁⱄ᾽ⱅⱏⰻⰴⰹⱅⱏ ⱄⱔ ⰵⰳⱁ · Ⰵ̄ⰳⰴⰰ ⱂⱃⰻⰴⰵⱅⱏ ⰲⱏ ⱄⰾⰰⰲⱑ ⱁ̄ⱌ҃ⰰ ⱄⰲⱁⰵ̄ⰳⱁ · ⱄⱏ ⰰ̄ⱀ҃ⰼⰾⱏⰻ ⱄ҃ⱅⱏⰻⰻ̄ⰿⰹ ·

Ⰻ̄ ⰳ҃ⰾⰰⰰ̄ⱎⰵ ⰻ̄ⰿ · Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · ⱄⱘⱅⱏ ⰵ̄ⱅⰵⱃⰻⰻ̄ ⱁ̄ⱅ ⱄⱐⰴⰵ ⱄⱅⱁⱔ̄ⱎⱅⰻⰻ̄ⱈ ·· ⰺ̄ⰶⰵ ⱀⰵ ⰻ̆ⰿⱘⱅⱏ ⰲⱏⰽⱁⱆⱄⰹⱅⰹ ⱄⱏⰿⱃⱏⱅⰹ · ⰴⱁⰻ̄ⰴⰵⰶⰵ ⱁ̄ⱆⰸⱐⱃⱔⱅⱏ · ⱌ҃҃ⱃⰵⱄⱅⰲⰻⰵ̄ ⰱ҃ⰶⰹⰵ̄ · ⱂⱃⰻⱎⰵⰴⱏⱎⰵⰵ̄ ⰲⱏ ⱄⰻⰾⱑ҃ · · -
Ⱁ̄ⱆⱍⰻⱅⰵⰾⱓ · ⱂⱃⰹⰲⱑⱄⱐ ⱄ҃ⱀⰰ ⰿⱁⰵ̄ⰳⱁ ⰽⱐ ⱅⰵⰱⱑ · ᾽ⰻⰿⱘⱎⱅⰰ ⰴ҃ⱈⱏ ⱀⱑⰿⱏ ·
᾽ⰺⰶⰵ ⰻ̄ⰴⰵⰶⰵ ⰰ̄ⱎⱅⰵ ⰽⱁⰾⰹⰶⱐⰴⱁ ⰻ̄ⰿⰵⱅⱏⰻ · ⱂⱑⱀⱏⰻ ⱅⱑⱎⱅⰻⱅⱏ · ⰻ̄ ⱄⰽⱃⱐⰶⱐⱎⱅⰵⱅⱏ ⰸⱘⰱⱏⰻ ⱄⰲⱁⰻ̄ⰿⰻ ⰻ̄ ⱁ̄ⱌⱑⱂⱑⱀⱑⰲⰰⰵ̄ⱅⱏ · ⰻ̄ ⱃⱑⱈⱏ ⱁ̄ⱆⱍⰵⱀⰻⰽⱁⰿ ⱅⰲⱁⰻ̄ⰿⱏ ⰴⰰ ⰻ̄ⰶⰴⰵⱀⱘⱅⱏⰹ · ⰻ̄ ⱀⰵ ⰲⱏⰸⰿⱁⰳⱘ ·
῾Ⱁⱀⱏ ⰶⰵ ⱁ̄ⱅⱏⰲⱑⱎⱅⰰⰲⱏ ⰳ҃ⰾⰰ · ῾Ⱉ̄ ⱃⱁⰴⰵ ⱀⰵⰲⱑⱃⰵⱀⱏ ⰴⱁ ⰽⱁⰾⱑ ⰲⱏ ⰲⰰⱄⱐ ⰱⱘⰴⱘ · ⰴⱁ ⰽⱁⰾⱑ ⰲⱏⰻ ⱅⱃⱏⱂⰾⱙ · ⱂⱃⰻⱀⰵⱄⱑⱅⰵ ⰻ̄ ⰽⱐ ⰿⱀ̄ⱑ ·
ⰻ̄ ⱂⱃⰻⱀⱑⱄⱔ ⰻ̄ ⰽⱐ ⱀⰵⰿⱁⱆ · Ⰻ̄ ⰲⰻⰴⱑⰲⱏ ⰻ̄ ⰴ҃ⱈⱏ ⰰ̄ⰱⰻⰵ̄ ⱄⱏⱅⱃⱔⱄⰵ ⰻ̄ · Ⰻ̄ ⱂⰰⰴⱏ ⱀⰰ ⰸⰵⰿⰻ ⰲⰰⰾⱑⰰ̄ⱎⰵ ⱄⱔ ⱂⱑⱀⱏⰻ ⱅⱑⱎⱅⱔ ·
Ⰻ̄ ⰲⱏⱂⱃⱁⱄⰹ ⱁ̄ⱌ҃ⰰ ⰵ̄ⰳⱁ · ⰽⱁⰾⰻⰽⱁ ⰾⱑⱅⱏ ᾽ⰵⱄⱅⱏ · ⱁⱅ҃ ⱀⰵⰾⰹⰶⰵ ⱄⰵ ⰱⱏⰻⱄ҃ ⰵ̄ⰿⱁⱆ · Ⱁ̄ⱀⱏ ⰶⰵ ⱃⰵⱍ҃ · ⰻ̄ⰸⱐ ⱁ̄ⱅⱃⱁⱍⰹⱀⱏⰻ ·
ⰻ̄ ⰿⱀ̄ⱁⰶⰹⱌⰵⱙ̄ ⰲⱏ ⱁ̄ⰳⱀⱏ̄ ⰲⱏⰲⱃⱏⰶⰵ ⰻ\ · ⰻ̄ ⰲⱏ ⰲⱁⰴⱘ · ⰴⰰ ⰻ̄ ⰱⰹ ⱂⱁⰳⱁⱆⰱⰻⰾⱏ · Ⱀⱏ ⰰ̄ⱎⱅⰵ ⱍⱐⱅⱁ ⰿⱁⰶⰵⱎⰻ ⱂⱁⰿⱁⰷⰹ ⱀⰰⰿⱏ ⰿ҃ⰾ҃ⱄⱃⰴⱁⰲⰰⰲⱏ ⱁ̄ ⱀⰰⱄⱏ ·
Ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰿⱁⱆ · ⰵ̄ⰶⰵ ⰰ̄ⱎⱅⰵ ⰿⱁⰶⰵⱎⰻ ⰲⱑⱃⱁⰲⰰⱅⰻ · ⰲⱐⱄⱑ ⰲⱏⰸⰿ̆ⱁⰶⱐⱀⰰ ⰲⱑⱃⱁⱆⱙ̄ⱎⱅⱁⱆⱁ̄ⱆⰿⱁⱆ ·
Ⰻ ⰰ̄ⰱⰻⰵ̄ ⰲⱏⰸⱐⱂⰻⰲⱏ ⱁ̄ⱌ҃ⱐ ⱁ̄ⱅⱃⱁⱍⰻⱎⱅⰰ · ⱄⱏ ⱄⰾⱏⰸⰰⰿⰻ ⰳ҃ⰾⰰⰰ̄ⱎⰵ · Ⰲⱑⱃⱁⱆⱙ̄ ⰳ҃ⰻ ⱂⱁⰿⱁⰷⰻ ⰿⱁⰵ̄ⰿⱁⱆ ⱀⰵⰲⱑⱃⰻⱓ̆ ·
Ⰲⰻⰴⱑⰲⱏ ⰶⰵ ᾽҃ⰻⱄⱏ · ⱑⰽⱁ ⱄⱏⱃⰻⱎⱅⰵⱅⱏ ⱄⱔ ⱀⰰⱃⱁⰴⱏ · ⰸⰰⱂⱃⱑⱅⰻ ⰴ҃ⱈⱁⱆ ⱀⰵⱍⰻⱄⱅⱁⱆⰿⱁⱆ ⰻ̄ ⰳ҃ⰾⰰ ᾽ⰵⰿⱁⱆ · ⱀⱑⰿⱏⰹ ⰻ̄ ⰳⰾⱁⱆⱈⱏⰻ ⰴ҃ⱎⰵ · Ⰰ̄ⰸⱐ ⱅⰹ ⰲⰵⰾⱙ ⰻ̄ⰸⰹⱅⰹ ⰻ̄ⰸ ⱀⰵⰳⱁ · ⰻ̄ ⰽ ᾽ⱅⱁⰿⱁⱆ ⱀⰵ ⰲⱏⱀⰻⱅⰹ ⰲⱏ ⱀⱐ ·
ⰻ̄ ⰲⱏⰸⱐⱂⰹⰲⱏ · ⰻ̄ ⰿⱀ̄ⱁⰳⱁ ⱂⱃⱘⰶⰰⰲⱐ ⱄⱔ ᾽ⰻⰸⰹⰴⰵ · ᾽ⰻ ⰱⱏⰻⱄ҃ ⱑ̄ⰽⱁ ⰿⱃⱏⱅⰲ̄ⱏ · ⱑ̄ⰽⱁ ᾽ⰻ ⰿ᾽ⱀⱁⰳⱁⰿⱏ ⰳ҃ⰾⰰⱅⰹ ᾽ⱑⰽⱁ ⱁ̄ⱆⰿⱐⱃⱑⱅⱏ ·
῾Ⰻ҃ⱄⱏ ⰶⰵ · ⰻ̄ⰿⱏ ⰻ̆ ⰸⰰ ⱃⱘⰽⱘ ⰵ̄ⰳⱁ · ⰲⱐⰸⰴ᾽ⰲⰻⰶⰵ ⰻ̄ · ⰻ̄ ⰲⱏⱄⱅⰰ ·
᾽ⰻ ⰲⱏⱎⰵⰴⱏⱎⱁⱆ ⰵ̄ⰿⱁⱆ ⰲⱏ ⰴⱁⰿⱏ · ⱁ̄ⱆⱍⰵⱀⰻⱌⰻ ᾽ⰵⰳⱁ ⰲⱏⱂⱃⰰⱎⰰ̄ⰰ̄ⱈⱘ ᾽ⰻ ⰵ̄ⰴⰹⱀⱁⰳⱁ · ⰽⰰⰽⱁ ⰿⱏⰹ ⱀⰵ ⰲⱏⰸⰿⱁ҃ⰳⱁⰿⱏ ⰻ̄ⰸⰳⱐⱀⰰⱅⰻ ⰵ̄ⰳⱁ ·
ⰻ̄ ⱃⰵⱍⰵ ⰻ̄ⰿⱏ · ·:· ⱅⱏ ⱃⱁⰴⱏ ⱀⰵ ⰿⱁⰶⰵⱅⱏ ⱀⰻⱍⰻⰿⱏⰶⰵ ⰻ̄ⰸⰻⱅⰻ · Ⱅⱐⰽⰿ̄ⱁ ⰿ҃ⰾ҃ⱅⰲⱁⱙ̄ ⰻ̄ ⱂⱁⱄⱅⱁⰿⱏ ·
Ⰻ̄ ⱁⱅ҃ ⱅⱘⰴⱁⱆ ⰻ̄ⱎⰵⰴⱏⱎⰵ · ⰻ̄ⰴⱑⰰ̄ⱈⱘ ⱄⰽⱁⰸⱑ ⰳⰰⰾⰹⰾⰵⱙ̄ · ⰻ̄ ⱈⱁⱅⱑⰰ̄ⱎⰵ ⰴⰰ ⱀⰻⰽⱅ̄ⱁⰶⰵ ⱀⰵ ⱁ̄ⱆⰲⱑⱄⱅⱏ ·
Ⱁ̄ⱆⱍⰰⰰ̄ⱎⰵ ⰱⱁ ⱁ̄ⱆⱍⰵⱀⰻⰽⱏⰻ ⱄⰲⱁⱔ̄ ⰻ̄ ⰳ҃ⰾⰰⰰ̄ⱎⰵ ⰻ̄ⰿⱏ · Ⱑ̄ⰽⱁ ⱄ҃ⱀⱏ ⱍ҃ⰾⱍⱐ ⱂⱃⱑⰴⰰⱀⱏ ⰱⱘⰴⰵⱅⱏ ⰲⱏ ⱃⱘⱌⱑ ⱍ҃ⰾⰽⰿⱏ · Ⰻ̄ ⱁⱆⰱⰹ᾽ⱙⱅⱏ ⰹ · ⰻ̄ ⱁ̄ⱆⰱⰹⰵ̄ⱀⱏ ⰱⱏⰻⰲⱏ · ⰲⱏ ⱅⱃⰵⱅⰹⰻ̄ ⰴⰵⱀⱐ ⰲ҃ⱏⱄⰽⱃⱄⱀⰵⱅⱏ ·· · -
Ⱂⱃⰹⰴⰵ ⰻ̄ⱄ҃ⱏ ⰻ̄ ⱁ̄ⱆⱍⰵⱀⰻⱌⰻ ⰵ̄ⰳⱁ ⰲⱏ ⰽⰰⱂⰵⱃⱀⰰ̄ⱁ̄ⱆⰿⱐ · ⰻ̄ ⰲⱏ ⰴⱁⰿⱁⱆ ⰱⱏⰹⰲⱏ · Ⰲⱏⱂⱃⰰⱎⰰⰰ̄ⱎⰵ ⱁ̄ⱆⱍⰵⱀⰻⰽⱏⰹ ⱄⰲⱁⱔ̄ · ⱍⱅⱁ̄ ⱀⰰ ⱂⱘⱅⰹ ⰲⱏ ⱄⰵⰱⱑ ⱂⱁⰿⱏⰹⱎⰾⱑⰰ̄ⱄⱅⰵ ·
Ⱁ̄ⱀⰹ ⰶⰵ ⰿⰾⱏⱍⰰⰰ̄ⱈⱘ · ⰴⱃⱁⱆⰳⱐ ⰽⱐ ⰴⱃⱁⱆⰳⱁⱆ · Ⰱⱑⰰ̄ⱈⱘ ⰱⱁ · ⱄⱐⱅⱔⰷⰰⱙ̄ⱎⱅⰵ ⱄⱔ ⱀⰰ ⱂⱘⱅⰹ ⰽⱅ̄ⱁ ⰵⱄⱅⱏ ⰱⱁⰾⰵⰻ̄ ·
ⰻ̄ ⱄⱑⰴⱏ ⱂⱃⰹⰳⰾⰰⱄⰹ ᾽ⱁⰱⰰ ⱀⰰ ⰴⰵⱄⱔⱅⰵ · ⰻ̄ ⱃⰵⱍⰵ ⰻ̄ⰿⱏ · Ⰰ̄ⱎⱅⰵ ⰽⱐⱅⱁ ⱈⱁⱎⱅⰵⱅⱏ ⱄⱅⰰⱃⱑⰻ̄ ⰱⱏⰻⱅⰻ · ⰴⰰ ⰱⱘⰴⰵⱅⱏ ⰲⱐⱄⱑⱈⱏ ⰿⱐⱀⰵⰻ̄ · ⰻ̄ ⰲⱄⱑⰿⱏ ⱄⰾⱁⱆⰳⰰ ·
Ⰻ̄ ⱂⱃⰹⰵ̄ⰿⱏ ⱁ̄ⱅⱃⱁⱍⱔ ⱂⱁⱄⱅⰰⰲⰻ ᾽ⰵ ⱂⱁ ⱄⱃⱑⰴⱑ ⰻ̄ⱈⱏ · ⰻ̄ ⱁ̄ⰱⱏⰵ̄ⰿⱏ ⰵ ⱃⰵⱍⰵ ⰻ̄ⰿⱏ ·
᾽ⰺⰶⰵ ⰰ̄ⱎⱅⰵ ⰵ̄ⰴⰹⱀⱁ ⱅⰰⰽⱁⰲⱏⰹⰻ̄ⱈⱏ · ⱁ̄ⱅⱃⱁⱍⱔⱅⱏ ⱂⱃⰻⰵ̄ⰿⰾ҃ⰵⱅⱏ ⰲⱏ ⰻ̄ⰿⱔ ⰿⱁⰵ̄ · ⰿⱔ ⱂⱃⰹⰵ̄ⰿⰾ҃ⰵⱅⱏ · ⰰ̄ ·:· ⰺ̄ⰶⰵ ⰿⱔ ⱂⱃⰹⰵ̄ⰿⰾ҃ⰵⱅⱏ · ⱀⰵ ⰿⰵⱀ[ⰵ] · ⱂⱃⰹⰵ̄ⰿⰾⰵ̄ⱅⱏ ⱀⱏ ⱂⱁⱄⱐⰾⰰⰲⱏⱎⰰⰰ̄ⰳⱁ ⰿⱔ ·
῾Ⱉ̄ⱅⱏⰲⱑⱎⱅⰰ ⰵ̄ⰿⱁⱆ ⰻ̄ⱁ̄ⰰ̄ⱀⱏ ⰳ҃ⰾⱔ Ⱁ̄ⱆⱍⰹⱅⰵⰾⱓ ⰲⰹⰴⱑⱈⱁⰿⱏ ⰵ̄ⱅⰵⱃⰰ · ⰻ̄ⰿⰵⱀⰵⰿⱏ ⱅⰲⱁⰻⰿⱏ ⰻ̄ⰸⰳⱁⱀⱔⱎⱅⰰ ⰱⱑⱄⱏⰻ · ⰺ̄ⰶⰵ ⱀⰵ ⱈⱁⰴⰹⱅⱏ ⱂⱁ ⱀⰰⱄⱐ · ⰻ̄ ⰲⰸⰱⱃⰰⱀⰻⱈⱁⰿⱏ ⰵ̄ⰿⱁⱆ ·
Ⰻ̄ⱄ҃ⱏ ⰶⰵ ⱃⰵⱍⰵ · ⱀⰵ ⰱⱃⰰⱀⰻⱅⰵ ⰵ̄ⰿⱁⱆ · Ⱀⰻⰽⱅ̄ⱁⰶⰵ ⰱⱁ ⰵ̄ⱄⱅⱏ ⰺ̄ⰶⰵ ⱄⱏⱅⰲⱁⱃⰹⱅⱏ ⱄⰹⰾⱘ ⱁ̄ ⰻ̄ⰿⰵⱀⰻ ⰿⱁⰵ̄ⰿⱏ · ⰻ̄ ⰲⱏⰸⰿⱁⰶⰵⱅⱏ ⰲⱐ ⱄⰽⱁⱃⱑ ⰸⱐⰾⱁⱄⰾⱁⰲⰹⱅⰹ ⰿⱔ ·
ⰺ̄ⰶⰵ ⰱⱁ ⱀⱑⱄⱅⱏ ⱀⰰ ⰲⱏⰹ ⱂⱁ ⰲⰰⱄⱏ ⰵ̄ⱄⱅⱏ ·
ⰺ̄ⰶⰵ ⰱⱁ ⰰ̄ⱎⱅⰵ ⱀⰰⱂⱁⰻ̄ⱅⱏ ⰲⱏⰹ ⱍⰰⱎⱘ ⰲⱁⰴⱏⰹ ⰲⱏ ⰻ̄ⰿⱔ ⱑ̄ⰽⱁ ⱈ҃ⰲⰻ ⰵ̄ⱄⱅⰵ · Ⰰ̄ⰿⰻⱀⱏ ⰳ҃ⰾⱙ ⰲⰰⰿⱏ · ⱀⰵ ⱂⱁⰳⱁⱆⰱⰻⱅⱏ ⰿⱐⰸⰴⱏⰹ ⱄⰲⱁⰵ̄᾽ⱔ ·· · -

Ⱂⱁⰵ̄ⰿ ⰻ̄ⱄ҃ⱏ ⱁ̄ⰱⰰ ⱀⰰ ⰴⰵⱄⱔⱅⰵ ⱁ̄ⱆⱍⰵⱀⰻⰽⰰ ⱄⰲⱁⱑ̄ · ⱀⰰⱍⱔⱅⱏ ⰻⰿⱏ ⰳ҃ⰾⰰ ⰵ̄ⰶⰵ ⱈⱁⱅⱑⰰ̄ⱎⰵ ⰱⱏⰻⱅⰹ ⰵⰿⱁⱆ ·
Ⱑ̄ⰽⱁ ⱄⰵ ⰲⱏⱄⱈⱁⰴⰻⰿⱏ ⰲⱏ ⰻ̄ⰵ҃̄ⱃⰾ҃ⰿⱏ · ⰻ̄ ⱄ҃ⱀⱏ ⱍ҃҃ⰾⱍⱄⰽⱏⰻ ⱂⱃⱑⰴⰰⱀⱏ ⰱⱘⰴⰵⱅⱏ · Ⰰ̄ⱃⱈ̄ⰻⰵ̄ⱃⰵⱁ̄ⰿⱏ ⰻ̄ ⰽⱐⱀⰻⰶⱐⱀⰻⰽⱁⰿⱏ · ⰻ̄ ⱁ̄ⱄⱘⰴⱔⱅⱏ ⰻ ⱀⰰ ⱄⱏⰿⱃⱏⱅⱏ · ⰻ̄ ⱂⱃⱑⰴⰰⰴⱔⱅⱏ ⰹ ⱔ̄ⰸ҃ⰽⱁⰿⱏ ·
ⰻ̄ ⱂⱁⱃⱘⰳⰰⱙ̄ⱅⱏ ⱄⱔ ⰵ̄ⰿⱁⱆ · ⰻ̄ ⱁ̄ⱆⱅⰵⱂⱘⱅⱏ ⰹ · ⰻ̄̄ ⱁ̄ⱂⰾⱓⱙ̄ⱅⱏ ⰹ · ⰻ̄ ⱁ̄ⱆⰱⰹⱙ̄ⱅⱏ ⰻ · ᾽̄Ⰻ ⱅⱃⰵⱅⰻ ⰴⰵⱀⱏ ⰲⱏⱄⰽⱃ̄ⱏⱄⱀⰵⱅⱏ ·
Ⰻ̄ ⱂⱃⱑⰴⱏ ⱀⰹⰿⱏ ⰻ̄ⰴⰵⱅⰵ · ᾽ⰻⱑ̄ⰽⱁⰲⱏ ⰻ̄ⱁ̄ⰰ̄ⱀⱏ · ⱄ҃ⱀⰰ ⰸⰵⰲⰵⰴⰵⱁ̄ⰲⰰ · ⰳ҃ⰾⱙⱎⱅⰵ ⰵ̄ⰿⱁⱆ · ᾽ⱁⱆⱍⰹⱅⰵⰾⱓ ⱈⱁⱎⱅⰵⰲⱑ · ⰴⰰ ⰵ̄ⰳⱁⰶⰵ ⱂⱃⱁⱄⰹⰲⱑ ⱅⰹ · ⰴⰰ ⱄⱐⱅⰲⱁⱃⰻⱎⰻ ⱀⰰⰿⰰ ·
᾽҃ⰻⱄⱏ ⰶⰵ ⱃⰵⱍⰵ ⰻ̄ⰿⰰ · ⱍⱐⱅⱁ ⱈⱁⱎⱅⰵⱅⰰ ⰴⰰ ⱄⱏⱅⰲⱁⱃⱙ ⰲⰰⰿⰰ ·
ⱁ̄ⱀⰰ ⰶⰵ ⱃⱑⱄⱅⰵ ⰵ̄ⰿⱁⱆ · ⰴⰰⰶⰴⱏ ⱀⰰⰿⰰ · ⰴⰰ ⰵ̄ⰴⰹⱀⱏ ⱁ̄ ⰴⰵⱄⱀⱘⱙ̄ ⱅⰵⰱⰵ ⰻ̄ ᾽ⰵⰴⰹⱀⱏ ⱁ̄ ⱎⱁⱆ᾽ⱙ ⱅⰵⰱⰵ · ⱄⱔⰴⰵⰲⱑ ⰲⱏ ⱄⰾⰰⰲⱑ ⱅⰲⱁⰵ̄ⰻ̄ ·
ⰻ̄ⱄ҃ⱏ ⰶⰵ ⱃⰵⱍⰵ ⰻ̄ⰿⰰ · Ⱀⰵ ⰲⱑⱄⱅⰰ ⱄⱔ ⱍⰵⱄⱁ ⱂⱃⱁⱄⱔⱎⱅⰰ · Ⰿⱁⰶⰵⱅⰰ ⰾⰻ ⱂⰹⱅⰻ ⱍⰰⱎⱘ ᾽ⱙⰶⰵ ⰰ̄ⰸ ⱂⰹⱙ̄ · ⰾⰹ ⰽ҃ⱃⱎⱅⰵⱀⰹ᾽ⰵⰿⱏ · ⰻ̄ⰿⱏⰶⰵ ⰰ̄ⰸⱐ ⰽ҃ⱃⱎⱅⰰⱙ̄ ⰽ҃ⱃⱄⱅⰹ ⱄⱔ ·
᾽ⱁⱀⰰ ⰶⰵ ⱃⱑⱄⱅⰵ ⰿⱁⰶⰵⰲⱑ · ᾽҃ⰻⱄⱐ ⰶⰵ ⱃⰵⱍⰵ ⰻ̄ⰿⰰ · ⱍⰰⱎⱘ ⱁ̄ⱆⰱⱁ ⱙ̄ⰶⰵ ⰰ̄ⰸⱐ ⱂⰻⱙ̄ ⰻ̄ⱄⱂⰹⰵ̄ⱅⰰ · ⰻ̄ ⰽ҃ⱃⱎⱅⰵⱀⰻⰵ̄ⰿⱏ ⰻ̄ⰿⱏⰶⰵ ⰰ̄ⰸⱐ ⰽ҃ⱃⱎⱅⰰⱙ̄ ⰽ҃ⱃⱄⱅⰻⱅⰰ ⱄⱔ ·
Ⰰ̄ ⰵ̄ⰶⰵ ⱄⱑⱄⱅⰻ ⱁ̄ ⰴⰵⱄⱀⱘ̄ⱙ̄ ⰿⰵⱀⰵ ⰻ̄ ⱁ̄ ⱎⱓ᾽ⱙ · ⱀⱑⱄⱅⱐ ⰿⱐⱀⱑ ⰴⰰⱅⰹ · ⱀⱏ ⰻ̄ⰿⱏⰶⰵ ⱁ̄ⱆⰳⱁⱅⱁⰲⰰⱀⱁ ⰵ̄ⱄⱅⱏ ·
ⱄⰾⱏⰹⱎⰰⰲⱏⱎⰵ ⰶⰵ ⰴⰵⱄⱔⱅⱐ · ⱀⰰⱍⱔⱎⱔ ⱀⰵⰳⱁⰴⱁⰲⰰⱅⰻ · ⱁ̄ ⰻ̄ⱑ̄ⰽⱁⰲⱑ ⰻ̄ ᾽ⰻⱁ̄ⰰ̄ⱀⱑ ·
ⰻ̄ⱄ҃ⱏ ⰶⰵ ⱂⱃⰻⰸⱐⰲⰰⰲⱐ ⱔ̄ ⰳ҃ⰾⰰ ⰻ̄ⰿⱏ · Ⰲⱑⱄⱅⰵ · ⱑ̄ⰽⱁ ⰿⱐⱀⱔⱎⱅⰵⰻ̄ ⱄⱔ ⰲⰾⰰⱄⱅⰻ ⱔ̄ⰸ҃ⰽⱏⰻ · ⱁ̄ⱆⱄⱅⱁⱔ̄ⱅⱏ ⰻ̄ⰿⱏ · ⰻ̄ ⰲⰵⰾⰹⱌⰻ ⰻ̄ⱈⱏ ⱁ̄ⰱⰾⰰⰴⰰⱙ̄ⱅⱏ ⰻ̄ⰿⰹ ·
ⱀⰵ ⱅⰰⰽⱁⰶ᾽ⰴⰵ ᾽ⰵⱄⱅⱏ ⰲⱏ ⰲⰰⱄⱏ · Ⱀⱏ ⰺ̄ⰶⰵ ⰰ̄ⱎⱅⰵ ⱈⱁⱎⱅⰵⱅⱏ ⰲⱔⱎⱅⰵⰻ̄ ⰱⱏⰹⱅⰹ ⰲⱏ ⰲⰰⱄⱐ · ⰴⰰ ⰱⱘⰴⰵⱅⱏ ⰲⱏⱄⱑⰿⱏ ⱄⰾⱁⱆⰳⰰ ·
Ⰰ̄ ⰺ̄ⰶⰵ ⰰ̄ⱎⱅⰵ ⱈⱁⱎⱅⰵⱅⱏ ⰱⱏⰻⱅⰻ ⰲⱏ ⰲⰰⱄⱏ ⱄⱅⰰⱃⱑⰻ̄ · ⰴⰰ ⰱⱘⰴⰵⱅ ⰲⱄ̄ⱑⰿⱏ ⱃⰰⰱⱐ ·
Ⰻ̄ⰱⱁ ⱄ҃ⱀⱏ ⱍ҃ⰾⱍⱄⰽⱏⰹ · ⱀⰵ ⱂⱃⰹⰴⰵ ⰴⰰ ⱂⱁⱄⰾⱁⱆⰶⱔⱅⱏ ⰵ̄ⰿⱁⱆ · ⱀⱏ ⰴⰰ ⱂⱁⱄⰾⱁⱆⰶⰹⱅⱏ · Ⰻ̄ ⰴⰰⱅⰹ ⰴ҃ⱎⱘ ⱄⰲⱁⱙ ⰻ̄ⰸⰱⰰⰲⰾⰵⱀⰻⰵ̄ ⰸⰰ ⰿⱀ̄ⱁⰳⱏⰻ ·· -

ⰽⱐⱀⰹⰶⱐⱀⰹⰽⱐ ⰵ̄ⱅⰵⱃⱏ · Ⱂⱃⰹⱄⱅⱘⱂⰾⱐ ⰽⱐ ⰻ̄ⱄ҃ⱁⱆ ⰲⱏⱂⱃⱁⱄⰹ ⰻ̄ · ⰽⰰⱑ̄ ⰵ̄ⱄⱅⱏ ⰸⰰⱂⱁⰲⱑⰴⱐ ⱂⱃⱏⰲⱑⰻ̄ⱎⰹ ⰲⱐⱄⱑⱈⱏ ·
ⰻ̄ⱄ҃ⱏ ⰶⰵ ⱁ̄ⱅⱏⰲⱑⱎⱅⰰ ⰵ̄ⰿⱁⱆ · Ⱑ̄ⰽⱁ ⱂⱃⱏⰲⱑⰻ̄ⱎⰻ ⰲⱐⱄⱑⱈⱏ ⰸⰰⱂⱁⰲⱑⰴⰹⰻ̄ · ⱄⰾⱏⰻⱎⰹ ⰻ̄ⰸ҃ⰾⱓ · ⰳ҃ⱐ ⰱ҃ⱏ ⱀⰰⱎⱏ · ⰳ҃ⱐ ᾽ⰵⰴⰻⱀⱏ ⱅⱏ ⰵ̄ⱄⱅⱏ ·
ⰻ̄ ⰲⱏⰸⰾⱓⰱⰻⱎⰹ ⰳ҃ⰰ ⰱ҃ⰰ ⱄⰲⱁⰵ̄ⰳⱁ · ⰲⱐⱄⱑⰿⱏ ⱄ҃ⱃⰴⱌⰵⰿⱏ ⱄⰲⱁⰻ̄ⰿⱏ · ⰻ̄ ⰲⱐⱄⰵⱙ̄ ⰴ҃ⱎⰵⱙ̄ ⱄⰲⱁⰵ̄ⱙ̆ · ⱄⰻⰹ̄ ⱂⱃⱏⰲⱑⰻ̄ⱎⰹⰻ̄ ⰲⱐⱄⱑⱈⱏ ⰸⰰⱂⱁⰲⱑⰴⰹⰻ̄ ·
ⰲⱏⱅⱁⱃⰰⱑ ⱂⱁⰴⱁⰱⱐⱀⰰ ⰵ̄ⰻ̄ · ⰲⱐⰸⰾⱓⰱⰹⱎⰻ ⰻ̄ⱄⰽ̄ⱃⱏⱀⱑⰰ̄ⰳⱁ ⱄⰲⱁⰵ̄ⰳⱁ ⱑ̄ⰽⱁ ⰻ̄ ⱄⰰⰿⱏ ⱄⱔ · ⰱⱁⰾⱐⱎⰹ ⱄⰵⱓ̄ ⰻ̄ⱀⰰ ⰸⰰⱂⱁⰲⱑⰴⱏ ⱀⱑⱄⱅⱏ ·
ⰻ̄ ⱃⰵⱍⰵ ⰵ̄ⰿⱁⱆ ⰽⱐⱀⰻⰶⱐⱀⰻⰽⱏ · ⰴⱁⰱⱃⱑ ⱁ̄ⱆⱍⰹⱅⰵⰾⱓ ⰲⱏ ⰻ̄ⱄⱅⰻⱀⱘ ⰳ҃ⰾⰵⱎⰹ · ⱑ̄ⰽⱁ ⰵ̄ⰴⰹⱀⱏ ⰵ̄ⱄⱅⱏ · ⰻ̄ ⱀⱑⱄⱅⱏ ⰻ̄ⱀⱁⰳⱁ ⱃⰰⰸⰲⱑ ⱅⱁⰳⱁ ·
ⰻ̄ ⰵ̄ⰶⰵ ⰾⱓⰱⰹⱅⰹ ⰻ̄ · ⰲⱄ̄ⱑⰿⱏ ⱄ҃҃ⱃⰴⱌⰵⰿⱏ · ⰻ̄ ⰲⱐⱄⱑⰿⱏ ⱃⰰⰸⱁⱆⰿⱁⰿⱏ · ⰻ̄ ⰲⱏⱄⰵ᾽ⱙ ⰴ҃ⱎⰵⱙ̄ ⰻ̄ ⰲⱄ̄ⰵⱙ̄ ⰽⱃⱑⱂⱁⱄⱅⰹⱙ̄ · ⰻ̄ ⰵ̄ⰶⰵ ⰾⱓⰱⰹⱅⰹ ⰻ̄ⱄⰽⱃ̄ⱐⱀⱑⰰ̄ⰳⱁ · ⰰ̄ⰽⱏⰹ ⱄⰵⰱⰵ · ⰱⱁⰾⰵ ⰵ̄ⱄⱅⱏ ⰲⱏⱄⰵⱄⱏⰶⰰⰳⰰⰵ̄ⰿⱏⰹⰻ̄ⱈ ⰶⱃⱐⱅⰲⱏ ·
ⰻ̄ⱄ҃ⱏ ⰶⰵ ⰲⰻⰴⱑⰲⱏ ⰻ̄ · ⱑ̄ⰽⱁ ⱄⱏⰿⱏⰻⱄⰾⱏⱀⱁ ⱁ̄ⱅⱏⰲⱑⱎⱅⰰ · Ⱃⰵⱍⰵ ⰵ̄ⰿⱁⱆ · ⱀⰵ ⰴⰰⰾⰵⱍⰵ ⰵ̄ⱄⰻ ᾽ⱉⱅⱏ ⱌ҃ⱃⱄⱅⰲⰹⰰ̄ ⰱ҃ⰶⰹⱑ · ⰻ̄ ⱀⰻⰽⱅ̄ⱁⰶⰵ ⱀⰵ ⱄⱏⰿⱑ̄ⰰ̄ⱎⰵ ⰵ̄ⰳⱁ ⰽ ⱅ̄ⱁⰿⱁⱆ ⰲⱐⱂⱃⱁⱄⰹⱅⰹ ·
ⰻ̄ ⱁ̄ⱅⱏⰲⱑⱎⱅⰰⰲⱏ ⰻ̄ⱄ҃ⱏ · ⱁ̄ⱆⱍⱔ ⰳ҃ⰾⰰⰰ̄ⱎⰵ ⰲⱏ ⱌ҃ⱃⰽⰲⰻ · Ⰽⰰⰽⱁ ⰳ҃ⰾⱙⱅⱏ ⰽⱐⱀⰻⰶⱐⱀⰹⱌⰻ · ⱑ̄ⰽⱁ ⱈ҃ⱏ ⱄ҃ⱀⱏ ⰴ҃ⰴⰲⱏ ⰵ̄ⱄⱅⱏ ·
ⱅⱏ ⰱⱁ ⱃⰵⱍⰵ ⰴ҃ⱈⰿⱏ ⱄ҃ⱅ̄ⱏⰹⰿⱏ · Ⱃⰵⱍⰵ ⰳ҃ⱐ ⰳ҃ⱓ ⰿⱁⰵ̄ⰿⱁⱆ · ⱄⱑⰴⰹ ⱁ̄ ⰴⰵⱄⱀⱘⱙ̄ ⰿⰵⱀⰵ · Ⰴⱁⱀⰴⰵⰶⰵ ⱂⱁⰾⱁⰶⱘ ⰲⱃⰰⰳⱏⰻ ⱅⰲⱁⱔ̄ · ⱂⱁⰴⱐⱀⱁⰶⰹⰵ̄ ⱀⱁⰳⰰⰿⰰ ⱅⰲⱁⰻⰿⰰ ·
ⱄⰰⰿⱏ ⱁ̄ⱆⰱⱁ ⰴ҃ⰴⱏ · ⱀⰰⱃⰹⱌⰰⰵ̄ⱅⱏⰹ ⰳ҃ⰰ · ⱁ̄ⱅⱏ ⰽⱘⰴⱁⱆ ⱄ҃ⱀⱏ ⰵ̄ⰿⱁⱆ ⰵ̄ⱄⱅⱏ · Ⰻ̄ ⰿⱀⱁⰳⱏ ⱀⰰⱃⱁⰴⱏ · ⱄⰾⱁⱆⱎⰰⰰ̄ⱎⰵ ⰵ̄ⰳⱁ ⰲⱏ ⱄⰾⰰⱄⱅⱐ ·· · -

ⰲⱁⰻ̄ⱀⰻ ⰻ̄ⰿⱏⱎⰵ ⰻ̄ⱄ҃ⰰ · ⰲⱑⱄⱔ ⰻ̄ ⱀⰰ ⰴⰲ̄ⱁⱃⱏ ⰽⱐ ⰽⰰⰻ̄ⰰ̄ⱇⱑ · Ⰵ̄ⰶⰵ ⰵ̄ⱄⱅⱏ ⱂⱃⰵⱅⱁⱃⱐ · ⰻ̄ ⱂⱃⰹⰸⱏⰻⰲⰰⱙ̄ⱅⱏ ⰲⱄ̄ⱘ ⱄⱂⰻⱃ̄ⱘ ·
ⰻ̄ ⱁ̄ⰱⰾⱑⱎⱔ ⰻ̄ ⰲⱏ ⱂⱃⱑⱂⱃⱘⰴⱐ · ⰻ̄ ⰲⱏⰸⰾⱁⰶⰹⱎⱔ ⱀⰰ ⱀⱐ ⱄⱏⱂⰾⰵⱅⱏⱎⰵ ⱅⱃⱏⱀⱁⰲⱏ ⰲⱑⱀⰵⱌⱐ ·
ⰻ̄ ⱀⰰⱍⱔⱎⱔ ⱌⱑⰾⱏⰻⰲⰰⱅⰻ ᾽ⰹ · ⱃⰰⰴⱁⱆⰻ̄ ⱄⱔ ⱌ҃ⱃⱓ ⰻ̄ⱓ̄ⰴⰵⰻ̄ⱄⰽⱏ̄ ·
Ⰻ̄ ⰱⰹⱑ̄ⰰ̄ⱈⱘ ⰻ̄ ⱂⱁ ⰳⰾⰰⰲⱑ ⱅⱃⱏⱄⱅⰻⱙ̄ · ⰻ̄ ⱂⰾⱓⱑ̄ⱈⱘ ⱀⰰ ⱀⱐ · ⰻ̄ ⱂⱃⱑⰳⱏⰹⰱⰰⱙ̄ⱎⱅⰵ ⰽⱁⰾⱑⱀⰰ · ⱂⱁⰽⰾⰰⱀⱑⰰ̄ⱈⱘ ⱄⱔ ⰵ̄ⰿⱁⱆ ·
Ⰻ̄ ⰵ̄ⰳⰴⰰ ⱂⱁⱃⱘⰳⰰⱎⱔ ⱄⱔ {ⱄⱔ} ⰵ̄ⰿⱁⱆ · Ⱄⱏⰲⰾⱑⱎⱔ ⱄⱐ ⱀⰵⰳⱁ ⱂⱃⱑⱂⱃⱘⰴⱐ · ⰻ̄ ⱁ̄ⰱⰾⱑⱎⱔ ⰻ̄ ⰲⱏ ⱃⰻⰸⱏⰹ ⱄⰲⱁⱔ\ · Ⰻ̄ ⰻ̄ⰸⰲⱑⱄⱔ ⰻ̄ ⰴⰰ ⱃⰰⱄⱂⱐⱀⱘⱅⱏ ⰻ ·
῾Ⰻ ⰸⰰⰴⱑⱎⱔ ⰿⰻⰿⱁⰳⱃⱔⰴⱘⱎⱅⱁⱆ ⰵ̄ⱅⰵⱃⱁⱆ ⱄⰻⰿⱁⱀⱁⱆ ⰽⱆⱃⰹⱀⱑⱀⰻⱀⱁⱆ · ⰳⱃⱔⰴⱘⱎⱅⱁⱆ · ⱄⱏ ⱄⰵⰾⰰ · Ⱁ̄ⱌ҃ⱓ ⰰ̄ⰾⰵⰽⱄ̄ⰰⱀ᾽ⰴⱃⱁⰲⱁⱆ · ⰻ̄ ⱃⱁⱆⱇⱁⰲⱁⱆ · ⰴⰰ ⰲⱏⰸⱐⰿⰵⱅⱏ ⰽ҃҃ⱃⱄⱅⱏ ⰵⰳⱁ ·
Ⰻ̄ ⱂⱃⰻⰲⱑⱄⱔ ⰻ̄ ⱀⰰ ⰿⱑⱄⱅⱁ ⰳⱁⰾ᾽ⰳⱁⱚⰰ\ · Ⰵ̄ⰶⰵ ⰵ̄ⱄⱅⱏ ⱄⱐⰽⰰⰸⰰⰵ̄ⰿⱁ ⰽⱃⰰⱀⰻⰵ̄ⰲⱁ ⰿⱑⱄⱅⱁ ·
Ⰻ̄ ⰴⰰⱑ̄ⰰ̄ⱈⱘ ⰵ̄ⰿⱁⱆ ⱂⰹⱅⰹ · ⱁ̄ⰸ᾽ⰿⱐⱃⰵⱀⱁ ⰲ᾽ⰹⱀⱁ · ῾Ⱁⱀⱐ ⰶⰵ ⱀⰵ ⱂⱃⰹⱔ̄ⱅⱏ ·
Ⰻ̄ ⱃⰰⱄⱂⰵⱀⱐⱎⰵ ⰻ̄ · ⱃⰰⰸⰴⱑⰾⰻⱎⱔ ⱃⰻⰸⱏⰻ ⰵ̄ⰳⱁ · ⰿⰵⱅⰰⱙ̄ⱎⱅⰵ ⰶⱃⱑⰱⰻⱔ̄ ⱁ̄ ⱀⱔ · ⰽⱅ̄ⱁ ⱍⱐⱅⱁ ⰲⱏⰸⱐⰿⰵⱅ ·
ⰱⱑ ⰶⰵ ⰳⱁⰴⰹⱀⰰ ⱅⱃⰵⱅⰹⱑ̄ⰰ̄ · ⰻ̄ ⱃⰰⱄⱂ̄ⱔ̄ⱄⱔ ⰻ̄ ·
ⰻ̄ ⰱⱑ ⱀⰰⱂⰹⱄⰰⱀⰻⰵ̄ ⰲⰹⱀⱏⰹ ·:· ⰵ̄ⰳⱁ ⱀⰰⱂⰹⱄⰰ̄ⱀⱁ · ·:· ⰻ̄ⱄ҃ⱏ ⱌ҃ⱃⱐ ⰻ̄ⱓ̄ⰴⰵⰻ̄ⱄⰽⱏ ·
ⰻ̄ ⱄⱐ ⱀⰹⰿⱏ ⱃⰰⱄⱂ̄ⱔⱄⱔ · ⰴⱐⰲⰰ ⱃⰰⰸⰱⱁⰻ̄ⱀⰻⰽⰰ · ῾Ⰵⰴⰹⱀⱁⰳⱁ ⱁ̄ ⰴⰵⱄⱀⱘⱙ̄ ⰰ̄ ⰴⱃⱁⱆⰳⰰⰳⱁ ⱁ̄ ⱎⱁⱆⱙ̄ ⰵ̄ⰳⱁ ·
Ⰻ̄ ⱄⱏⰱⱏⰹⱄⱅⱏ ⱄⱔ ⱂⰹⱄⰰⱀⱁⰵ̄ · ⰵ̄ⰶⰵ ⰳ҃ⰾⰵⱅⱏ · ⰻ̄ ⱄⱏ ⰱⰵ̄ⰸ̄ⰰⰽⱁⱀⱐⱀⰹⰽⱁⰿⰰ ⱂⱃⰹⱍⱐⱅⰵⱀ ⰱⱏⰻⱄⱅⱏ ·
ⰻ̄ ⰿⰻⰿⱁ ⱈⱁⰴⱔⱎⱅⰹⰻ̄ · ⱈⱁⱆⰾⱑⰰ̄ⱈⱘ ⰻ̄ ⱂⱁⰽⱏⰹⰲⰰⱙ̄ⱎⱅⰵ ⰳⰾⰰⰲⰰⰿⰻ ⱄⰲⱁⰻ̄ⰿⰻ · ⰻ̄ ⰳ҃ⰾⱎⱅⰵ Ⱁ̄ⱆⰲⰰ̄ · ⱃⰰⰸⰰⱃⱑⱔ̄ⰻ̄ ⱌ҃ⱃⰽⰲⱏ · ⰻ̄ ⱅⱃⱐⰿⰻ ⰴⰵⱀⱐⰿⰻ ⱄⱏⰸⰹⰴⰰⱔ̄ ᾽ⱙ ·
ⱄ҃ⱂⱄⰹ ⱄⱔ ⱄⰰⰿⱏ ⰻ̄ ⱄⱐⱀⰻⰴⰹ ⱄⱏ ⰽ҃҃ⱃⱄⱅⰰ ·
Ⱅⰰⰽⱁⰶ᾽ⰴⰵ ⰻ̄ ⰰ̄ⱃⱈ̄ⰹⰵ̄ⱃⰵⰻ̄ · ⱃⱘⰳⰰ᾽ⱙⱎⱅⰵ ⱄⱔ · ⰴⱃⱁⱆⰳⱐ ⰽⱐ ⰴⱃⱁⱆⰳⱁⱆ ⱄⱏ ⰽⱐⱀⰻⰶⱐⱀⰹⰽⱏⰹ ⰻ̄ ⰳ҃҃ⰾⰰⰰ̄ⱈⱘ · Ⰻ̄ⱀⱏⰻ ⱄ҃ⱂⱄⰵ · Ⰰ̄ ⱄⰵⰱⰵ ⰾⰹ ⱀⰵ ⰿⱁⰶⰵⱅⱏ ⱄ҃ⱂⰰⱄ᾽ⱅ᾽ⰹ ·
ⱈ҃ⱐ ⱌ҃ⱃⱐ ⰻ̄ⰾ҃ⰵⰲⱏ · ⰴⰰ ⱄⱐⱀⰻⰴⰵⱅⱏ ⱀⱏⰹⱀⱑ ⱄⱏ ⰽ҃҃ⱃⱄⱅⰰ · Ⰴⰰ ⰲⰹⰴⰻⰿⱏ ⰻ̄ ⰲⱑⱃⱘ ⰻ̄ⰿⰵⰿⱏ ⰵ̄ⰿⱁⱆ ·· · · -
Ⱂⱃⰹⱎⰵⰴⱏ ⰻ̄ⱁ̄ⱄⰹⱇⱏ ⰺ̄ⰶⰵ ⱉⱅ҃ ⰰ̄ⱃⰹⰿⰰⱚⰵⱔ̄ · ⰱⰾⰰⰳⱁⱁ̄ⰱⱃⰰⰸⰵⱀⱏ ⱄⱐⰲⱑⱅⱐⱀⰻⰽ · ⱑ̄ⰽⱁ ⰻ̄ ⱅⱏ ⰱⱑ ⱔ̄ ⱌ҃ⱃⱄⱅⰲⰻ҃ⰰ̄ ⰱ҃ⰶⰹⰰ · Ⰻ ⰴⱃⱏⰸⱀⱘⰲⱏ ⰲⱏⱀⰻⰴⰵ ⰽⱏ ⱂⰻⰾⰰⱅⱁⱆ · ⰻ̄ ⱂⱃⱁⱄⰻ ⱅⱑⰾⰰ ⰻ̄ⱄ҃ⰲⰰ ·
Ⱂⰹⰾⰰⱅⱏ ⰶⰵ ⰴⰹⰲⰹ ⱄⱔ · ⰰ̄ⱎⱅⰵ ⱁⱆⰶⰵ ⱁ̄ⱆⰿⱐⱃⱑⱅⱏ · ⰻ̄ ⱂⱃⰹⰸⱐⰲⰰⰲⱏ ⱄⱐⱅⱐⱀⰹⰽⰰ ⰲⱏⱂⱃⱁⱄⰹ ᾽ⰹ ⰰ̄ⱎⱅⰵ ⱁ̄ⱆⰶⰵ ⰿⱐⱃⱑⱅⱏ ·
ⰻ̄ ⱁⱆⰲⱑⰴⱑⰲⱏ ⱁⱅ҃ ⱄⱐⱅⱐⱀⰹⰽⰰ · ⰴⰰⱄⱅⱏ ⱅⱑⰾⱁ ᾽ⰻⱁ̄ⱄⰹⱇⱁⰲⰹ ·
᾽ⰻ ⰽⱁⱂⰾⱐ҃ ⱂⰾⰰⱎⱅⱑⱀⰹⱌⱘ · ⰻ̄ ⱄⱏⱀⰵⰿⱏ ⰵ̄ ⱁ̄ⰱⰹⱅⱏ ⰲⱏ ⱂⰾⰰⱎⱅⰰⱀⰻⱌⱘ · ᾽ⰻ ⰲⱏⰾⱁⰶⰹ ⰵ̄ ⰲⱏ ⰳⱃⱁⰱⱏ ⰺ̄ⰶⰵ ⰱⱑ ᾽ⰻⱄⱑⱍⰵⱀⱏ ⰲⱏ ⰽⰰⰿⰵⱀⰵ · ⰻ̄ ⱂⱃⰹⰲⰰⰾⰹ ⰽⰰⰿⰵⱀⱐ ⱀⰰ ⰴⰲⱐⱃⰹ ⰳⱃⱁⰱⰰ ·
ⰿⰰⱃⰹⰰ̄ ⰶⰵ ⰿⰰⰳⰴⰰⰾⱏⰹⱀⰹ ⰻ̄ ⰿⰰⱃⰻⰰ̄ ⰻ̄ⱁ̄ⱄⰹⱇⱁⰲⰰ · ⰸⱐⱃⱑⰰ̄ⱄⱅⰰ ⰽⱐⰴⰵ ⰻ ⱂⱁⰾⰰⰳⰰⰰⱈⱘ · ⰸⰰⱍ҃ ·

ⰻ̄ ⰿⰻⱀⱘⰲⱏⱎⰹ ⱄⱘⰱⱁⱅⱑ҃ · Ⰿⰰⱃⰹⰰ̄ ⰿⰰⰳⰴⰰⰾⱏⰹⱀⰹ ⰻ̄ ⰿⰰⱃⰹⰰ̄ ⰻ̄ⰰ̄ⰽⱁⰲⰾⱑ ⰻ̄ ⱄⰰⰾⱁⰿⰹ · ⰽⱁⱆⱂⰹⱎⱔ ⰰ̄ⱃⱁⰿⰰⱅⱏⰹ · ⰴⰰ ⱂⱃⰹⱎⰵⰴⱏⱎⱔ ⱂⱁⰿⰰⰶⱔⱅⱏ ⰻ̄ⱄ҃ⰰ ·
ⰷⱑⰾⱁ ⰸⰰ ⱁ̄ⱆⱅⱃⰰ ⰲⱏ ⰵ̄ⰴⰹⱀⱘ ⱄⱘⰱⱁⱅ҃ · ⱂⱃⰹⰴⱘ ⱀⰰ ⰳⱃⱁⰱⱏ ⰲⱏⱄⰹⱑ̄ⰲⱏⱎⱓ ⱄⰾⱐⱀⱐⱌⱓ ·
ⰻ̄ ⰳ҃ⰾⰰⰰ̄ⱈⱘ ⰽⱐ ⱄⰵⰱⱑ · Ⰽⱅ̄ⱁ ⱉⱅ҃ⰲⰰⰾⰹⱅⱏ ⱀⰰⰿⱏ ⰽⰰⰿⰵⱀⱐ ⱁⱅ҃ ⰴⰲ̄ⱐⱃⰹⰻ̄ ⰳⱃⱁⰱⰰ ·
ⰻ̄ ⰲⱏⰸⱐⱃⱑⰲⱏⱎⱔ ⰲⰹⰴⱑⱎⱔ ⱑ̄ⰽⱁ ⱁⱅ҃ⰲⰰⰾⰵⱀ ⰱⱑ ⰽⰰⰿⰵⱀⱏ · Ⰱⱑ ⰱⱁ ⰲⰵⰾⰵⰻ̄ ⰷⱑⰾⱁ ·
ⰻ̄ ⰲⱏⰾⱑⰸⱐⱎⱔ ⰲⱏ ⰳⱃⱁⰱⱏ · Ⰲⰻⰴⱑⱎⱔ ⱓ̄ⱀⱁⱎⱘ ⱄⱑⰴⱔⱎⱅⰰ ⱁ ⰴⰵⱄ̄ⱀⱘⱙ̄ · ⱁ̄ⰴⱑⱀⰰ ⰲⱏ ⱁ̄ⰴⰵⰶⰴⱘ ⰱⱑⰾⱘ ⰻ̄ ⱁⱆⱄⱘ ⱄⱔ ·
Ⰻ̄ ⱃⰵⱍⰵ ⰻⰿⱏ ⱀⰵ ⱁ̄ⱆⰶⰰⱄⰰⰻ̄ⱅⰵ ⱄⱔ · ᾽҃ⰻⱄⰰ ⰻ̄ⱎⱅⰵⱅⰵ ⱀⰰⰸⰰⱃⱑⱀⰻⱀⰰ ⱃⰰⱄⱂⱔ̄ⱅⰰⰰ̄ⰳⱁ · ⰲⱏⱄⱅⰰ ⱀⱑⱄⱅⱐ ⱄⱐⰴⰵ · Ⱄⰵ ⰿⱑⱄⱅⱁ҃ ⰻ̄ⰴⰵⰶⰵ ⰱⱑ ⱂⱁⰾⱁⰶⰵⱀⱏ ·
Ⱀⱏ ⰻ̄ⰴⱑⱅⰵ ⰻ̄ ⱃⱐⱌⱑⱅⰵ ⱁ̄ⱆⱍⰵⱀⰻⰽⱁⰿⱏ ᾽ⰵⰳⱁ ⰻ̄ ⱂⰵⱅⱃⱁⰲⰻ҃ · Ⱑ̄ⰽⱁ ⰲⰰⱃⱑⰵⱅⱏ ⰲⱏⰻ҃ ⰲⱏ ⰳⰰⰾⰹⰾⰵⰻ̄ · ⱅⱁⱆ ⰻ ⰲⰹⰴⰹⱅⰵ ⱑ̄ⰽⱁⰶⰵ ⱃⰵⱍⰵ ⰲⰰⰿⱏ ·
ⰻ̆ ᾽ⰻⱎⰵⰴⱏⱎⱔ ⰱⱑⰶⰰⱎⱔ · ⱁⱅ҃ ⰳⱃⱁⰱⰰ · ῾Ⰻⰿⱑⰰ̄ⱎⰵ ⰶⰵ ⱔ̄ ⱅⱃⰵⱂⰵⱅⱏ ⰻ̄ ⱁ̄ⱆⰶⰰⱄⱏ · ῾Ⰻ ⱀⰻⰽⱁⰿⱁⱆⰶⰵ ⱀⰻⱍⰵⱄⱁⰶⰵ ⱀⰵ ⱃⱑⱎⱔ · Ⰱⱁⱑ̄ⰰ̄ⱈⱘ ⰱⱁ ⱄⱔ ·· · -
Ⰲⱏⱄⰽⱃⰵⱄⱐ ⰻ̄ⱄ҃ⱏ ⰸⰰ ⱁ̄ⱆⱅⱃⰰ ⰲⱏ ⱂⱃⱏⰲⱘⱙ̄ ⱄⱘⰱⱁⱅⱏ · Ⱑ̄ⰲⰹ ⱄⱔ ⱂⱃⱑⰶⰴⰵ ⰿⰰⱃⰻⰻ̄ ⰿⰰⰳⰴⰰⰾⱏⰻⱀⰻ · ⰻ̄ⰸ ⱀⰵⱔ̄ⰶⰵ ⰻ̄ⰸⰳⱐⱀⰰ ⱄⰵⰴⰿ̄ⱏ ⰱⱑⱄⱐ ·
ⱁ̄ⱀⰰ ⰶⰵ ⱎⰵⰴⱏⱎⰻ ⰲⱏⰸⰲⱑⱄⱅⰻ ⰱⱏⰹⰲⱏⱎⰻⰻ̄ⰿⱏ ⱄⱐ ⱀⰻⰿⱏ · Ⱂⰾⰰⱍⱘⱎⱅⰵⰿ ⱄ̄ⱔ ⰻ̄ⰿⱏ ᾽ⰻ ⱃⱏⰻⰴⰰ̄ⱙ̄ⱎⱅⰵⰿⱏ ·
ⱁ̄ⱀⰹ ⰶⰵ ⱄⰾⱏⰻⱎⰰⰲⱏⱎⰵ ⱑ̄ⰽⱁ ⰶⰹⰲⱏ ⰵ̄ⱄⱅⱏ · ⰻ̄ ⰲⰹⰴⱑⱀⱏ ⰱⱏⰻⱄⱅⱏ ⱁⱅ҃ ⱀⰵⱔ̄ ⱀⰵ ⱔ̄ⱄⱔ ⰲⱑⱃⱏⰻ ·
Ⱂⱁ ⱈⱏ ⰶⰵ ⰴⱐⰲⱑⰿⰰ ⱁⱅ҃ ⱀⰻⱈⱏ ⰳⱃⱔⰴⱘⱎⱅⰵⰿⰰ · ⱑ̄ⰲⰹ{ⱄⰻ} ⱄⱔ ⰻ̄ⱀⱑⰿⱏ ⱁ̄ⰱⱃⰰⰸⱁⰿⱏ · ⰻ̄ⰴⱘⱎⱅⰵⰿⰰ ⱀⰰ ⱄⰵⰾⱁ ·
ⰻ̄ ⱅⰰ ⱎⰵⰴⱏⱎⰰ ⰲⱏⰸⰲⱑⱄⱅⰻⱄⱅⰰ ⱂⱃⱁⱍⰹⰻ̄ⰿⱏ · Ⱀⰻ ⱅⱑⰿⰰ ⰶⰵ ⰲⱑⱃⱏⰹ ⱔ̄ⱄⱔ ·
ⱂⱁⱄⰾⱑⰴⱏ ⰶⰵ ⰲⱏⰸⰾⰵⰶⱔⱎⱅⰵⰿⱏ ⰻ̄ⰿⱏ · ⰵ̄ⰴⰻⱀⱁⰿⱁⱆ ⱀⰰ ⰴⰵⱄⱔⱅⰵ ⱑ̄ⰲⰻ ⱄⱔ · ⰻ̄ ⱂⱁⱀⱁⱄⰹ ⱀⰵⰲⱑⱃⰻⱓ̄ ⰻ̄ⱈⱏ ⰻ̄ ⰶⰵⱄⱅⱁⱄⱃⱏⰴⰻⱓ̄ · ⱑ̄ⰽⱁ ⰲⰹⰴⱑⰲⱏⱎⰹⰻ̄ⰿⱏ ⰻ̄ · ⰲⱏⱄⱅⰰⰲⱎⰰ ⱁ̄ⱅⱏ ⰿⱃⱏⱅⰲⱏⰻⰻ̄ⱈⱏ ⱀⰵ ⱔ̄ⱄⱔ ⰲⱑⱃⱏⰻ ·
Ⰻ̄ ⱃⰵⱍⰵ ⰻ̄ⰿⱏ · Ⱎⰵⰴⱏⱎⰵ ⰲⱏ ⰲⰵⱄⱐ ⰿⰻⱃⱏ · ⱂⱃⱁⱂⱁⰲⱑⰴⰹⱅⰵ ⰵ̄ⰲ҃ⰼⰾⰹⰵ ⰲⱄⰵⰻ̄ ⱅⰲⰰⱃⰻ ·
ⰻ̄ ⰺ̄ⰶⰵ ⰲⱑⱃⱘ ⰻ̄ⰿⰵⱅⱏ ⰻ̄ ⰽ҃ⱃⱄⱅⰻⱅ ⱄ̄ⱔ · ⱄ҃ⱂⱄⰵⱀⱏ ⰱⱘⰴⰵⱅⱏ · ⰰ̄ ⰺ̄ⰶⰵ ⱀⰵ ᾽ⰻⰿⰵⱅⱏ ⰲⱑⱃⱏⰹ · ⱅⱁ ⱁ̄ⱄⱘⰶⰴⰵⱀⱏ ⰱⱘⰴⰵⱅⱏ ·
Ⰸⱀⰰⰿⰵⱀⰻⱑ̄ ⰶⰵ ⰲⱑⱃⱁⰲⰰⰲⱏⱎⰻⰻ̄ⰿⱏ ⱄⰻ ⱂⱁⱄⰾⱑⰴⱐⱄⱅⰲ̄ⱁⱆⱙ̄ⱅⱏ · ⰻ̄ⰿⰵⱀⰵⰿⱏ ⰿⱁⰻ̄ⰿⱏ ⰱⱑⱄⱏⰹ ⰻ̄ⰶⰴⰵⱀⱘⱅⱏ · Ⱔ̄ⰸ҃̄ⰽⱏⰹ ⰲ҃ⱏⰸⰳⰾⱙⱅⱏ ⱀⱁⰲⱏⰹ ·
ⰻ̄ ⰲⱏ ⱃⱘⰽⰰⱈⱏ ⰸⰿⰻⱔ̄ ⰲⱏⰸⱐⰿⱘⱅⱏ · Ⰰ̄ⱎⱅⰵ ⰻ̄ ⱄⱏⰿⱃⱏⱅⱀ̄ⱁ ⱍⱅ̄ⱁ ⰻ̄ⱄⱂⰹⱙ̄ⱅⱏ · Ⱀⰻⱍⰵⱄⱁⰶⰵ ⰻ̄ⱈⱏ ⱀⰵ ⰲⱃⱑⰴⰹⱅⱏ · ⱀⰰ ⱀⰵⰴⱘⰶⱐⱀⱏⰹⱔ̄ ⱃⱘⰽⱏⰻ ⰲⱏⰸⰾⱁⰶⱔⱅⱏ ⰻ̄ ⱄⱏⰴⱃⰰⰲⰻ ⰱⱘⰴⱘⱅⱏ ·
Ⰳ҃ⱐ ⰶⰵ ᾽҃ⰻⱄⱏ · Ⱂⱁ ⰳ҃ⰾⰰⱀⰻⱓ̄ ⰵ̄ⰳⱁ ⰽⱐ ⱀⰻⰿⱏ · ⰲⱏⰸⱀⰵⱄⰵ ⱄⱔ ⱀⰰ ⱀ҃ⰱⱁ · ⰻ̄ ⱄⱑⰴⰵ ⱁ̄ ⰴⰵⱄⱀⱘⱙ̄ ⰱ҃ⰰ ·
ⱁ̄ⱀⰻ ⰶⰵ ⱎⰵⰴⱏⱎⰵ ⱂⱃⱁⱂⱁⰲⱑⰴⰰⱎⱔ ⰲⱏⱄⱘⰴⱁⱆ · ⰳ҃ⱓ ⱂⱁⱄⱂⱑⱎⱐⱄⱅⰲⱁⱆ᾽ⱙ̄ⱎⱅⱁⱆ ⰻ̄ ⱄⰾⱁⰲⱁ ⱁ̄ⱆⱅⰲ̄ⱃⱏⰶⰴⰰⱙ̄ⱎⱅⱓ · ⱂⱁⱄⰾⱑⰴⱐⱄⱅⰲⱁⱆⱙ̄ⱎⱅⰻⰻ̄ⰿⱏ · ⰸⱀⰰⰿⰵⱀⰻⰵ̄ⰿ ⰰ̄ⰿⰻⱀⱏ ·· · -

Ⱂⱁⱀⰵⰶⰵ ⱁ̄ⱆⰱⱁ ⰿⱀⱁⰷⰹ ⱀⰰⱎⱔ ⱍⰹⱀⰹⱅⰹ ⱂⱁⰲⱑⱄⱅⱐ · ⱁ̄ ⰻ̄ⰸⰲⱑⱄⱅⱐⱀⱏⰻⰻ̄ⱈⱏ ⰲⱏ ⱀⰰⱄ · ⰲⰵⱎⱅⰵⱈⱏ ·
ⱑ̄ⰽⱁⰶⰵ ⱂⱃⱑⰴⰰⱎⱔ ⱀⰰⰿⱏ · Ⰱⱏⰹⰲⱏⱎⰵⰻ̄ ⰻ̄ⱄⱂ̄ⱃⱏⰲⰰ · ⱄⰰⰿⱁⰲⰻⰴⱐⱌⰻ ⰻ̄ ⱄⰾⱁⱆⰳⱏⰹ ⱄⰾⱁⰲⰵⱄⰻ ·
Ⰻ̄ⰸⰲⱁⰾⰻ ⱄⱔ ⰻ̄ ⰿⱏⱀⱑ ⱈⱁⱆⰶⰴⱏⱎⱁⱆ · ⱂⱁ ⰲⱏⱄⱑⱈⱏ ⰲⱏ ⰻ̄ⱄⱅⰻⱀⱘ · ⱂⱁ ⱃⱔⰴⱁⱆ ⱂⰹⱄⰰⱅⰹ ⱅⰵⰱⱑ · ⱄⰾⰰⰲⱐⱀⱏⰹ Ⱁ̄ ⱅⰵⱁ̄ⱇⰹⰾⰵ ·
Ⰴⰰ ⱃⰰⰸⱁⱆⰿⱑⰵ̄ⱎⰹ ⱁ̄ ⱀⰻⱈⱏⰶⰵ ⱀⰰⱁ̄ⱆⱍⰻⰾⱏ ⰵ̄ⱄⰹ ⱄⰾⱁⰲⰵⱄⰵⱈⱏ ⱁ̄ⱆⱅⰲⱃⱏⰶⰴⰵⱀⰻⰵ̄ ·
Ⰱⱏⰹⱄ҃ ⰲⱏ ⰴⱐⱀⰻ ⰻ̄ⱃⱁⰴⰰ ⱌ҃ⱃⱑ ⰻ̄ⱓ̄ⰴⰵⰻ̄ⱄⰽⰰ · ⰻ̄ⰵ̄ⱃⰵⰻ̄ ⰵ̄ⱅⰵⱃⱏ ⰻⰿⰵⱀⰵⰿⱏ ⰸⰰⱈⰰⱃⰻⰰ̄ · ᾽̄ⱉⱅ ⰵ̄ⱇⰹⰿⰵⱃⰻⱔ̄ ⰰ̄ⰲⰹⰰ̄ⱀⱔ · ⰻ̄ ⰶⰵⱀⰰ ⰵ̄ⰿⱁⱆ ⱁⱅ҃ ⰴⱏⱎⱅⰵⱃⱐ ⰰ̄ⱃⱁⱀⱐ · ⰻ̄ⰿⱔ ⰵ̄ⰻ̄ ⰵ̄ⰾⰹⱄⰰⰲⰵⱅⱐ ·
ⰱⱑⱎⰵⱅⰵ ⰶⰵ ⱁ̄ⰱⰰ ⱂⱃⰰⰲⰵⰴⱏⱀⰰ ⱂⱃⱑⰴⱏ ⰱ҃ⰿⱏ · ⱈⱁⰴⱔⱎⱅⰰ ⰲⱏ ⰸⰰⱂⱁⰲⱑⰴⰵⱈⱏ ⰲⱐⱄⱑⱈⱏ · Ⰻ̄ ⱁ̄ⱂⱃⰰⰲⰴⰰⱀⰻⰻ̄ⱈⱏ ⰳ҃ⱀⰻⱈⱏ ⰱⰵⱄ ⱂⱁⱃⱁⰽⰰ ·
ⰻ̄ ⱀⰵ ⰱⱑ ⰻ̄ⰿⰰ ⱍⱔⰴⰰ · ⱂⱁⱀⰵⰶⰵ ⰱⱑ ⰵ̄ⰾⰹⱄⰰⰲⰵⱚⱐ ⱀⰵⱂⰾⱁⰴⱏⰹ · ᾽ⰻ ⱁ̄ⰱⰰ ⰸⰰⰿⰰⱅⱁⱃⱑⰲⱏⱎⰰ ⰲⱏ ⰴⱐⱀⰵⱈⱏ ⱄⰲⱁⰻ̄ⱈⱏ ⰱⱑⱄⱅⰰ ·
Ⰱⱏⰻⱄ҃ ⰶⰵ ⱄⰾⱁⱆⰶⱔⱎⱅⱁⱆ ⰵ̄ⰿⱁ ⰲⱏ ⱍⰹⱀⱁⱆ ⱍⱃⱑⰴⱏⰻ ⱄⰲⱁⰵ̄ⱔ̄ ⱂⱃⱑⰴⱏ ⰱ҃ⰿⱏ ·
ⱂⱁ ⱁ̄ⰱⱏⰹⱍⰰ᾽ⱓ ⰻ̄ⰵ̄ⱃⰵⰻ̄ⱄⰽⱁⱆⰿⱁⱆ · ⰽⰾⱓⱍⰹ ⱄⱔ ⰵ̄ⰿⱁⱆ ⱂⱁⰽⰰⰴⰻⱅⰹ · Ⰲⱏⱎⰵⰴⱏⱎⱁⱆ ⰶⰵ ⰲⱏ ⱌ҃ⱃⰽⰲⱏ ⰳ҃ⱀⱙ ·
Ⰻ̄ ⰲⱄ̄ⰵ ⰿⱀ̄ⱁⰶⱐⱄⱅⰲ̄ⱁ ⰾⱓⰴⰹⰻ̄ · ⰱⱑ ⰿ҃ⰾ҃ⱅⰲⱘ ⰴⱑⱔ̄ ⰲⱏⱀⱑ ⰲⱏ ⰳⱁⰴⱏ ⱅ̄ⰹⰿⰹⰰ̄ⱀⰰ ·
Ⰰ̄ⰲⰹ ⰶⰵ ⱄⱔ ⰵ̄ⰿⱁⱆ ⰰ̄ⱀ҃ⰼⰾⱏ ⰳ҃ⱀⱐ · ⱄⱅⱁⱔ̄ ⱁ̄ ⰴⰵⱄⱀⱘⱙ̄ ⱁ̄ⰾ᾽ⱅⰰⱃⱑ ⰽⰰⰴⰹⰾⱏⱀⰰⰰ̄ⰳⱁ ·
῾Ⰻ ⱄⱐⰿⱔⱅⰵ ⱄⱔ ⰸⰰⱈⰰⱃⰹⱑ̄ ⰲⰻⰴⱑⰲⱏ · ᾽ⰻ ⱄⱅ᾽ⱃⰰⱈⱏ ⱀⰰⱂⰰⰴⰵ ⱀⰰ ⱀⱐ ·
Ⱃⰵⱍⰵ ⰶⰵ ⰽⱐ ⱀⰵⰿⱁⱆ ⰰ̄ⱀ҃ⰼⰾⱏ ⰳ҃ⱀⱐ · ⱀⰵ ⰱⱁⰻ̄ ⱄⱔ ⰸⰰⱈⰰⱃⰻⰵ̄ · Ⰸⰰⱀⰵ ⱁ̄ⱆⱄⰾⱏⰻⱎⰰ ⱀⰰ ⰱⱏⰹⱄ҃ ⰿ҃ⰾ҃ⱅⰲⰰ ⱅⰲⱁⱑ̄ · Ⰹ̄ ⰶⰵⱀⰰ ⱅⰲⱁⱑ̄ ⰵ̄ⰾⰹⱄⰰⰲⰵⱚⱐ · ⱃⱁⰴⰹⱅⱏ ⱄ҃ⱀⱏ ⱅⰵⰱⱑ · ⰻ̄ ⱀⰰⱃⰵⱍⰵⱎⰻ ⰻ̄ⰿⱔ ⰵ̄ⰿⱁⱆ ⰻ̄ⱁ̄ⰰ̄ⱀⱏ ·
Ⰻ̄ ⰱⱘⰴⰵⱅⱏ ⱃⰰⰴⱁⱄⱅⱐ ⱅⰵⰱⱑ ⰲⰵⰾⰹⱑ̄ · Ⰻ̄ ⰿⱀ̄ⱁⰷⰻ ⱁ̄ ⱃⱁⰴⱐⱄⱅⰲⱑ ⰵ̄ⰳⱁ ⰲⱏⰸⰴⱃⰰⰴⱁⱆⱙ̄ⱅⱏ ⱄⱔ ·
Ⰱⱘⰴⰵⱅⱏ ⰱⱁ ⰲⰵⰾⰹ ⱂⱃⱑⰴⱏ ⰱ҃ⰿⱏ · Ⰻ̄ ⰲⰹⱀⰰ ᾽ⰻ ⱄⰹⰽⰵⱃⰰ ⱀⰵ ⰻ̄ⰿⰰⱅⱏ ⱂⰹⱅⰹ · Ⰻ̄ ⰴ҃ⱈⰿⱏ ⱄ҃ⱅⰿⱏ  ⰻ̄ⱄⱂⰾⱏⱀⰻⱅⱏ ⱄⱔ · Ⰵ̄ⱎⱅⰵ ⰻ̄ ⱍⱃⱑⰲⰰ ⰿ҃ⱅⱃⰵ ⱄⰲⱁⰵ̄ⱔ̄ ·
ⰿ᾽ⱀⱁⰳⱏⰻ ⱄ҃ⱀⱁⰲⱏ ⰻ̄ⰸ҃ⰾⰲⱏ ⱁ̄ⰱⱃⰰⱅⰹⱅⱏ ⰽⱏ ⰳ҃ⱓ ⰱ҃ⱁⱆ ⰻ̄ⱈⱏ ·
Ⰻ̄ ⱅⱏ ⱂⱃⱑⰴⱏⰻ̄ⰴⰵⱅⱏ · ⱂⱃⱑⰴⱏ ⱀⰻⰿⱏ ⰴ҃ⱈⰿⱏ ⰻ ⱄⰻⰾⱁⱙ̄ ⰻ̄ ⰾⰻⰻ̄ⱀⱁⱙ̆ · Ⱁ̄ⰱⱃⰰⱅⰹⱅⰹ ⱄ҃ⱃⰴⱌⰰ ᾽҃ⱁⱌⱏ ⱀⰰ ⱍⱔⰴⰰ · ⰻ̄ ⱂⱃⱁⱅⰹⰲⱏⱀⱏⰹⱔ̄ ⰲⱏ ⰿⱘⰴⱃⱁⱄⱅⱐ ⱂⱃⰰⰲⰵⰴⱏⱀⱏⰻⰻ̄ⱈⱏ · ⱁ̄ⱆⰳⱁⱅⱁⰲⰰⱅⰹ ⰾⱓⰴⰻ ⱄⱏⰲⱃⱏⱎⰵⱀⱏⰻ̅ ·
Ⰻ̄ ⱃⰵⱍⰵ ⰸⰰⱈⰰⱃⰻⱑ̄ ⰽⱏ ⰰ̄ⱀ҃ⰼⰾⱁⱆ · ⱂⱁ ⱍⰵⱄⱁ ⰿⱁⱆ ⱃⰰⰸⱁⱆⰿⱑⱙ̄ ⱄⰵ · Ⰰ̄ⰸⱐ ⰱⱁ ⰵ̄ⱄⰿ̄ⱏ ⱄⱅⰰⱃⱏ · ⰻ̄ ⰶⰵⱀⰰ ⰿⱁⱑ̄ ⰸⰰⰿⰰⱅⱁⱃⱑⰲⱏⱎⰹ ⰲⱏ ⰴⱐⱀⰵⱈⱏ ⱄⰲⱁⰻ̄ⱈⱏ ·
῾Ⰻ ⱉ̄ⱅⱏⰲⱑⱎⱅⰰⰲⱏ ⰰ̄ⱀ҃ⰼⰾⱏ ⱃⰵⱍⰵ ⰵ̄ⰿⱁⱆ · ῾Ⰰⰸⱐ ⰵ̄ⱄⰿⱏ ⰳⰰⰲⱃⰹⰻ̄ⰾⱏ ⱂⱃⱑⱄⱅⱁⱔ̄ⰻ ⱂⱃⱑⰴⱏ ⰱ҃ⰿⱏ · Ⰻ̄ ⱂⱁⱄⱐⰾⰰⱀⱏ ⰵ̄ⱄⰿ̄ⱏ ⰳ҃ⰾⰰⱅⰹ ⰽⱐ ⱅⰵⰱⱑ · ⰻ̄ ⰱⰾⰰⰳⱁⰲⱑⱄⱅⰻⱅⰻ ⱅⰵⰱⱑ ⱄⰹⰻ̄ ·
ⰻ̄ ⱄⰵ ⰱⱘⰴⰵⱎⰻ ⰿⰾⱏⱍⱔ ⰻ̄ ⱀⰵ ⰿⱁⰳⱏⰻ ⱂ҃ⱃⱁⰳⰾⰰⱅⰹ · ⰴⱁ ⱀⰵⰳⱁⰶⰵ ⰴⱐⱀⰵ ⰱⱘⰴⱘⱅⱏ ⱄⰻⰻ̄ · ⰸⰰⱀⰵ ⱀⰵ ⰲⱑⱃⱁⰲⰰ ⱄⰾⱁⰲⰵⱄⰵⰿⱏ ⰿⱁⰻ̄ⰿⱏ · ⱑ̄ⰶⰵ ⱄⱏⰱⱘⰴⱘⱅⱏ ⱄⱔ ⰲⱏ ⰲⱃⱑⰿⱔ ⱄⰲⱁⰵ̄ ·
῾Ⰻ ⰱⱑⱎⱔ ⰾⱓⰴⰻ᾽ⰵ ⰶⰹⰴⱘⱎⱅⰵ ⰸⰰⱈⰰⱃⰻⱔ̄ · Ⰻ̄ ⱍⱓⰶⰴⰰⰰ̄ⱈⱘ ⱄⱔ ⰵ̄ⰶⰵ ⰿⱁⱆⰶⰴⰰⰰ̄ⱎⰵ ⰲⱏ ⱌ҃ⱃⰽⰲⰻ ·
Ⰻ̄ ⰻ̄ⱎⰵⰴⱏ ⰶⰵ ⱀⰵ ⰿⱁⰶⰰ᾽ⰰⱎⰵ ⰳ҃ⰾⰰⱅⰹ ⰽⱐ ⱀⰻⰿⱏ · ῾Ⰻ ⱃⰰⰸⱁⱆⰿⱑⱎⱔ ⱑ̄ⰽⱁ ⰲⰹⰴⱑⱀⰻⰵ̄ ⰲⰹⰴⱑ ⰲⱏ ⱌ҃ⱃⰽⰲⰻ · ⰻ̄ ⱅⱏ ⰱⱑ ⱂⱁⰿⰰⱔ̄ ⰻ̄ⰿⱏ · ⰻ̄ ⱂⱃⱑⰱⱏⰹⰲⰰⰰ̄ⱎⰵ ⱀⱑⰿⱏ ·
῾Ⰻ ⰱⱏⰹⱄ҃ ⱑ̄ⰽⱁ ⰻ̄ⱄⱂⰾⱏⱀⰻⱎⱔ ⱄⱔ · ⰴⰵⱀⰻⰵ̄ ⱄⰾⱁⱆⰶⰱⱏⰻ ⰵ̄ⰳⱁ · ⰻ̄ⰴⰵ ⰲⱏ ⰴⱁⰿⱏ ⱄⰲⱁⰻ̄ ·
Ⱂⱁ ⱄⰻⱈⱏ ⰶⰵ ⰴⱐⱀⰵⱈ · ⰸⰰⱍⱔⱅⱏ ⰵ̄ⰾⰻⱄⰰⰲⰵⱚⱐ ⰶⰵⱀⰰ ⰵ̄ⰳⱁ · ᾽ⰻ ⱅⰰⱑ̄ⰰ̄ⱎⰵ ⱄⱔ ⰿ҃ⱑ҃ⱌⱐ ⰴ҃ · ⰳ҃ⰾⱎⱅⰹ ·
Ⱑ̄ⰽⱁ ⱅⰰⰽⱁ ⱄⱏⱅⰲⱁⱃⰻ ᾽ⰿⱀⱑ̄ ⰳ҃ⱐ · ⰲⱐ ⰴⱐⱀⰹ ⰲⱏ ⱀⱔⰶⰵ ⱂⱃⰹⰸⱐⱃⱑ · Ⱉⱅ̄̄ ⱔ̄ⱅⰹ ⱂⱁⱀⱁⱎⰵⱀⰻⰵ̄ ⰿⱁⰵ̄ ⰲⱏ ⱍ҃ⰾⱌⱑⱈ ··
Ⰲⱏ ⱎⰵⱄⱅⱏⰻ ⰶⰵ ⰿ҃ⱑ҃ⱌⱐ · ⱂⱁⱄⱏⰾⰰⱀⱏ ⰱⱏⰻⱄⱅⱏ ⰰ̄ⱃ҃ⱈⱀⰼⰾⱏ ⰳⰰⰲⱃⰻⰻ̄ⰾⱏ ⱁⱅ҃ ⰱ҃ⰰ · ⰲⱏ ⰳⱃⰰⰴⱏ ⰳⰰⰾⰻⰾⰵⰻ̄ⱄⰽⱏ ⰻ̄ⰿⱔ ⰵ̄ⰿⱁⱆ ⱀⰰⰸⰰⱃⰵⱚ ·
ⰽⱐ ⰴⱑⰲⱑ ⱁ̄ⰱⱃⱘⱍⰵⱀⱑ ⰿⱘⰶⱓ · ⰵ̄ⰿⱁⱆⰶⰵ ⰻ̄ⰿⱔ ⰻ̄ⱁ̄ⱄⰻⱇⱏ · ⱉⱅ҃ ⰴⱁⰿⱁⱆ ⰴ҃ⰴⰲⰰ · Ⰻ̄ⰿⱔ ⰴⱑⰲⱑ  ⰿⰰⱃⰻⱑ̄ ·
ⰻ̄̄ ⰲⱏⱎⰵⰴⱏ ⰽⱐ ⱀⰵⰻ̄ ⰰ̄ⱀ҃ⰼⰾⱏ ⱃⰵⱍ̄ · · Ⱃⰰⰴⱁⱆⰻ̄ ⱄⱔ ⰱⰾⰰⰳⱁⰴⱑⱅⱏⱀⰰⱑ̄ ⰳ҃ⱐ ⱄⱏ ⱅⱁⰱⱁⱙ̆ · Ⰱ҃ⰾⱀⰰ ⱅⱏⰻ ⰲⱏ ⰶⰵⱀⰰⱈⱏ ·
ⱁ̄ⱀⰰ ⰶⰵ ⰲⰻⰴⱑⰲⱏⱎⰻ ⰻ̄ ⱄⱏⰿⱔⱅⰵ ⱄⱔ · ⱁ̄ ⱄⰾⱁⰲⰵⱄⰻ ⰵ̄ⰳⱁ · ⰻ̄ ⱂⱁⰿⱏⰹⱎⰾⱑⰰ̄ⱎⰵ · ⰽⰰⰽⱁ ?? ⱄⰵ ⰱⱘⰴⰵⱅⱏ ⱌⱑⰾⱁⰲⰰⱀⰻⰵ̄ ·
Ⰻ̄ ⱃⰵⱍⰵ ⰰ̄ⱀ҃ⰼⰾⱏ ⰽⱐ ⱀⰵⰻ̄ · Ⱀⰵ ⰱⱁⰻ̄ ⱄⱔ ⰿⰰⱃⰻⰵ̄ · ⱁ̄ⰱⱃⱑⱅⰵ ⰱⱁ ⰱⰾⰰⰳⱁⰴⱑⱅ ⱁ̄ⱅⱏ ⰱ҃ⰰ ·
Ⰻ̄ ⱄⰵ ⰸⰰⱍⱐⱀⰵⱎⰻ ⰲⱏ ⱍⱃⱑⰲⱑ · ⰻ̄ ⱃⱁⰴⰻⱎⰹ ⱄ҃ⱀⱏ · ⰻ̄ ⱀⰰⱃⰵⱍⰵⱎⰻ ⰻ̄ⰿⱔ ⰵ̄ⰿⱁⱆ ⰻ̄ⱄ҃ⱏ ·
ⱄⱐ ⰱⱘⰴⰵⱅⱏ ⰲⰵⰾⰻⰹ̄ · ⰻ̄ ⱄ҃ⱀⱏ ⰲⱏⰻⱎⱐⱀⱑⰰ̄ⰳⱁ ⱀⰰⱃⰵⱍⰵⱅⱏ ⱄⱔ · Ⰻ̄ ⰴⰰⱄⱅⱏ ⰵⰿⱁⱆ ⰳ҃ⱐ ⰱ҃ⱏ ⱂⱃⱑⱄⱅⱁⰾⱏ ⰴ҃ⰴⰰ ⱁ̄ⱌ҃ⰰ ⰵ̄ⰳⱁ ·
ⰻ̄ ⰲ҃ⱏⱌⱃⰻⱅⱏ ⱄⱔ ⰲⱏ ⰴⱁⰿⱁⱆ ⰻ̄ⱑ̄ⰽⱁⰲⰾ̄ⰹ ⰲⱏ ⰲⱑⰽⱏⰹ · Ⰻ̄ ⱌ҃ⱃⱄⱅⰲⱁⱆ ⰵ̄ⰳⱁ ⱀⰵ ⰱⱘⰴⰵⱅⱏ ⰽⱁⱀⱌ̄ⰰ ·
Ⱃⰵⱍⰵ ⰶⰵ ⰿⰰⱃⰹⱑ̄ ⰽⱏ ⰰ҃ⱀⰼⰾⱁⱆ · Ⰽⰰⰽⱁ ⱄⰵ ⰱⱘⰴⰵⱅⱏ ⰻ̄ⰴⰵ ⰿⱘⰶⰰ ⱀⰵ ⰸⱀⰰⱙ̄ ·
Ⰻ̄ ⱉⱅ҃ⰲⱑⱎⱅⰰⰲⱏ ⰰ̄ⱀ҃ⰼⰾⱏ ⱃⰵⱍⰵ ⰵ̄ⰻ̄ · Ⰴ҃ⱈⱏ ⱄ҃ⱅⱏⰻ ⱀⰰⰻ̄ⰴⰵⱅⱏ ⱀⰰ ⱅⱔ · ⰻ̄ ⱄⰻⰾⰰ ⰲⱏⰻⱎⱏⱀⱑⰰ̄ⰳⱁ ⱁ̄ⱄⱑⱀⰻⱅⱏ ⱅⱔ · Ⱅⱑⰿⱐⰶⰵ ⰻ̄ ⰵ̄ⰶⰵ ⱃⱁⰴⰹⱅⱏ ⱄⱔ · ⱄ҃ⱅⱁ ⱀⰰⱃⰵⱍⰵⱅⱏ ⱄⱔ ⱄ҃ⱀⱏ ⰱ҃ⰶⰹⰻ̄ ·
Ⰻ̄ ⱄⰵ ⰵ̄ⰾⰹⱄⰰⰲⰵⱚⱐ ᾽ⱘ̄ⰶⰹⰽⰰ ⱅⰲⱁⱑ̄ · ⰻ̄ ⱅⰰ ⰸⰰⱍⱔⱅⱏ ⱄ҃ⱀⰰ ⰲⱏ ⱄⱅⰰⱃⱁⱄⱅⱐ ⱄⰲⱁⱙ̄ · ⰻ̄ ⱄⰵ ⰿ҃ⱑ҃ⱌⱐ ⱎⰵⱄⱅⱏⰻ ᾽ⰵ᾽ⰻ ⰵ̄̄ⱄⱅⱏ · ⱀⰰⱃⰹⱌⰰⰵ̄ⰿⱑⰻ̄ ⱀⰵⱂⰾⱁⰴⱐⰲⰹ ·
Ⱑⰽ̄̄ⱁ ⱀⰵ ⰻ̄ⰸⱀⰵⰿⱁⰶⰵⱅⱏ ⱁ̄ⱅⱏ ⰱ҃ⰰ ⰲ᾽ⱄⱑⰽⱐ ⰳ҃ⰾⱏ ·
Ⱃⰵⱍⰵ ⰶⰵ ⰿⰰⱃⰻⱑ · ⱄⰵ ⱃⰰⰱⰰ ⰳ҃ⱀⱑ · ⰱ᾽ⱘⰴⰻ ⰿⱏⱀⱑ ⱂⱁ ⰳ҃ⰾⱁⱆ ⱅⰲⱁ᾽ⰵⰿⱁⱆ · Ⰻ̄ ⱁ̄ⱅⰹⰴⰵ ⱁ̄ⱅⱏ ⱀⰵⱔ̄ ᾽҃ⰰⱀⰼⰾⱏ ·· · -
Ⰲⱏⱄⱅⰰⰲⱏⱎⰻ ⰿⰰⱃⰻⱑ̄ · ⰻ̄ⰴⰵ ⰲⱏ ⱂⱁⰴⱏⰳⱁⱃⰻⰵ ⱄⱏ ⱅⱐⱎⱅⰰⱀⰻⰵⰿⱏ · ⰲⱏ ⰳⱃⰰⰴⱏ ⰻ̄ⱓ̄ⰴⱁⰲⱏ ·
ⰻ̄ ⰲⱏⱀⰻⰴⰵ ⰲⱏ ⰴⱁⰿⱏ ⰸⰰⱈⰰⱃⰻⰻ̄ⱀⱏ · ᾽᾽ⰻ\\ ⱌⱑⰾⱁⰲⰰ ⰵ̄ⰾⰻⱄ̄ⰰⰲⰵⱚⱐ ·
Ⰻ̄ ⰱⱏⰻⱄ҃ ⱑ̄ⰽⱁ ⱁ̄ⱆⱄⰾⱏⰻⱎⰰ ⰵ̄ⰾⰻⱄⰰⰲⰵⱚⱐ · ⱌⱑⰾⱁⰲⰰⱀⰻⰵ̄ ⰿⰰⱃⰻⰻ̄ⱀⱁ · ⰲⱏⰸⰹⰳⱃⰰ ⱄⱔ ⰿⰾ҃ⰰ̄ⰴⱏⱀⰵⱌⱐ ⱃⰰⰴⱁⱎⱅⰰⰿⰹ ⰲⱏ ⱘ̄ⱅⱃⱁⰱⱑ ⰵ̄ⱔ̄ · ⰻ̄ ⰻ̄ⱄⱂ᾽ⰾⱏⱀⰻ ⱄⱔ ⰴ҃ⱈⰿⱏ ⱄ҃ⱅⱏⰻⰿⱏ ⰵ̄ⰾⰹⱄⰰⰲⰵⱚⱐ ·
Ⰻ̄ ⰲⱏⰸⱐⱂⰻ ⰹ̄ ⰳⰾⰰⱄⱁⰿⱏ ⰲⰵⰾⰻⰵ̄ⰿⱏ ⰻ ⱃⰵⱍⰵ · Ⰱ҃ⰾⰲⱀⰰ ⱅⱏⰻ ⰲⱏ ⰶⰵⱀⰰⱈⱏ · ⰻ̄ ⰱ҃ⰾⰲⱀⱏ ⱂⰾⱁⰴⱏ ⱍⱃⱑⰲⰰ ⱅⰲⱁⰵ̄ⰳⱁ ·
Ⰻ̄ ⱁ̄ⱅⱏ ⰽⱘⰴⱁⱆ ⱄⰵ ⰿⱀ̄ⱑ ⰴⰰ ⱂⱃⰻⰴⰵⱅⱏ ⰿ҃ⱅⰹ ⰳ҃ⰰ ⰿⱁⰵ̄ⰳⱁ ⰽⱐ ⰿⱀ̄ⱑ ·
ⱄⰵ ⰱⱁ ⱑ̄ⰽⱁ ⰱⱏⰹⱄⱅⱏ ⰳⰾⰰⱄ҃ ⱌⱑⰾⱁⰲⰰⱀⰻ᾽ⱑ ⱅⰲⱁⰵ̄ⰳⱁ ⰲⱏ ⱁ̄ⱆⱎⰻⱓ̄ ⰿⱁⰵ̄ⱓ̄ · ⰲⱏⰸⰻⰳⱃⰰⱄⱔ ⰿⰾ҃ⰰ̄ⰴⱏⱀⰵⱌⱏ ⱃⰰⰴⱁⱎⱅⰰⰿⰹ ⰲⱏ ⱍⱃⱑⰲⱑ ⰿⱁⰵ̄ⰿⱏ ·
ⰻ̄ ⰱⰾⰰⰶⰵⱀⰰ ⱑ̄ⰶⰵ ⰲⱑⱃⱘ ⱔ̄ⱅⱏ · ⱑ̄ⰽⱁ ⰱⱘⰴⰵⱅⱏ ⱄⱏⰲⱃⱏⱎⰵⱀⰻⰵ ⰳ҃ⰾⰰⱀⱏⰹⰿⱏ [ⰵ̄ⰻ̄] ⱁ̄ⱅⱏ ⰳ҃ⰰ ·
Ⰻ̄ ⱃⰵⱍⰵ ⰿⰰⱃⰹⱑ̄ · Ⰲⰵⰾⰹⱍⰹⱅⱏ ⰴ҃ⱎⰰ ⰿⱁⱑ̄ ⰳ҃ⰰ ·
ⰻ̄ ⰲⱏⰸⰴⱃⰰⰴⱁⰲⰰ ⱄⱔ ⰴ҃ⱈⱏ ⰿⱁⰻ̄ ⱁ̄ ⰱ҃ⰷⱑ ⱄ҃ⱂⱄⱑ ⰿⱁⰵ̄ⰿⱏ ·
ⱑ̄ⰽⱁ ⱂⱃⰻⰸⱐⱃⱑ ⱀⰰ ⱄⱏⰿⱑⱃⰵⱀⰹ̄ⰵ ⱃⰰⰱⱏⰹ ⱄⰲⱁⰵ̄ⱔ̄ · ⱄⰵ ⰱⱁ ⱁ̄ⱅⱏ ⱄⰵⰾⱑ ⰱⰾⰰⰶⱔⱅⱏ ⰿⱔ ⰲⱏⱄⰻ ⱃⱁⰴⰹ ·
Ⱑ̄ⰽⱁ ⱄⱏⱅⰲⱁⱃⰻ ⰿⱀ̄ⱑ ⰲⰵⰾⰻⱍⰹⰵ̄ ⱄⰹⰾⱏⱀⱏⰹ ⰻ̄ ⱄ҃ⱅⱁ ⰻ̄ⰿⱔ ⰵ̄ⰳⱁ ·
Ⱂⱃⱑⰱⱏⰻⱄ҃ ⰶⰵ ⰿⰰⱃⰻⱑ̄ ⱄⱏ ⱀⰵⱙ̄ ⱑ̄ⰽⱁ ⱅⱃⰻ ⰿ҃ⱑ҃ⱌⱔ · ⰻ̄ ⰲⱏⰸⰲⱃⰰⱅⰻ ⱄⱔ ⰲⱏ ⰴⱁⰿⱏ ⱄⰲⱁⰻ̄ ·· -
Ⰵⰾⰻⱄⰰⰲⰵⱅⰹ ⰶⰵ ⰻ̄ⱄⱂⰾⱏⱀⰻⱎⱔ ⱄⱔ ⰴⰵⱀⰻⰵ̄ ⱃⱁⰴⰹⱅⰻ ⰵ̄ⰻ̄ · ⰻ̄ ⱃⱁⰴⰹ ⱄ҃ⱀⱏ ·
Ⰻ̄ ⱄⰾⱏⰹⱎⰰⱎⱔ ⱁ̄ⰽ҃ⱃⱄⱅⱏ ⰶⰹⰲⱘⱎⱅⰻⰻ̄ ⱃⱁⰶⰴⰵⱀⰻⰵ̄ ᾽ⰵⱔ̄ · Ⱑ̄ⰽⱁ ⰲⱏⰸⰲⰵⰾⰹⱍⰹⰾⱏ ⰵ̄ⱄⱅⱏ ⰳ҃ⱐ ⰿ҃ⰾ҃ⱄⱅⱏ ⱄⰲⱁⱙ̄ ⱄⱏ ⱀⰵⱙ̄ · Ⰻ̄ ⱃⰰⰴⱁⰲⰰⰰ̄ⱈⱘ ⱄⱔ ⱄⱏ ⱀⰵⱙ̆ ·
Ⰻ̄ ⰱⱏⰻⱄ҃ ⰲⱏ ⱁ̄᾽ⱄⰿⱏⰹ ⰴⰵⱀ҃ · ⱂⱃⰻⰴⱘ ⱁ̄ⰱⱃⱑⰸⰰⱅⱏ ⱁ̄ⱅⱃⱁⱍⱔⱅⰵ · Ⰻ̄ ⱀⰰⱃⰻⱌⰰⰰ̄ⱈⱘ ⰵ̄ ⰻ̄ⰿⰵⱀⰵⰿⱏ ⱁ̄ⱌ҃ⰰ ⱄⰲⱁ\\ⰵⰳⱁ ⰸⰰⱈⰰⱃⰻⱑ̄ ·
ⰻ̄ ⱁ̄ⱅⱏⰲⱑⱎⱅⰰⰲⱏⱎⰻ ⰿ҃ⱅⰻ ⰵ̄ⰳⱁ ⱃⰵ ⱀⰻ · ⱀⱏ ⰴⰰ ⱀⰰⱃⰵⱍⰵⱅⱏ ⱄⱔ ⰻ̄ⰿⱔ ⰵ̄ⰿⱁⱆ ⰻ̄ⱁ̄ⰰ̄ⱀⱏ ·
Ⰻ̄ ⱃⱑⱎⱔ ⰽⱐ ⱀⰵⰻ̄ · ⱑ̄ⰽⱁ ⱀⰻⰽⱅ̄ⱁⰶⰵ ⰵ̄ⱄⱅⱏ ⱁ̄ⱅⱏ ⱃⱁⰶⰴⰵⱀⰻⱑ ⱅⰲⱁⰵ̄ⰳⱁ · ⰺ̄ⰶⰵ ⱀⰰⱃⰹⱌⰰⰵ̄ⱅⱏ ⱄⱔ ⰻ̄ⰿⰵⱀⰵ̄ⰿⱏ ⱅⱑⰿⱐ ·
ⱂⱁⰿⰰⰲⰰⰰ̄ⱈⱘ ⰶⰵ ⱁ̄ⱌ҃ⱓ ⰵ̄ⰳⱁ · ⰽⰰⰽⱁ ⰱⰹ ⱈⱁⱅⱑⰾⱏ ⱀⰰⱃⰵⱎⱅⰹ ⰵ̄ ·
Ⰻ̄ ⰻ̄ⱄⱂⱃⱁⱎⱐ ⰴⱏⱎⱅⰻⱌⱘ · Ⱀⰰⱂⰹⱄⰰ ⰳ҃ⰾⱔ · ⰻ̄̄ⱁ̄ⰰ̄ⱀⱏ ⰵ̄ⱄⱅⱏ ⰻ̄ⰿⱔ ⰵ̄ⰿⱁⱆ · Ⰻ̄ ⱍⱓ̄ⰶⰴⰰⰰ̄ⱈⱘ ⱄⱔ ⰲⱏⱄⰹ ·
῾Ⱁⱅⰲ̄ⱃⱑⱄⱔ ⰶⰵ ⱄⱔ ⱁ̄ⱆⱄⱅⰰ ⰵ̄ⰳⱁ ⰰ̄ⰱⰻⰵ̄ · ⰻ̄ ⱔ̄ⰸ҃ⰽⱏ ⰵ̄ⰳⱁ · Ⰻ̄ ⰳ҃ⰾⰰ᾽ⰰⱎⰵ Ⰱ҃ⰾⰲⱙ ⰱ҃ⰰ ·
Ⰻ̄ ⰱⱏⰻⱄ҃ ⱀⰰ ⰲⱏⱄⱑⱈ ⱄ᾽ⱅⱃⰰⱈⱏ · ⰶⰻⰲⱘⱎⱅⰻⰻ̄ⱈⱏ ⱁ̄ⰽ҃ⱃⱄⱅⱏ · ⰻ̄ ⰲⱏ ⰲⱄ̄ⰵⰻ̄ ⰳⱁⱃⱀⰻⰹ ⰻ̄ⱓ̄ⰴⰵⰻ̄ⱄⱅⱑⰻ̄ · ⱂⱁⰲⱑⰴⰰⰵ̄ⰿⰻ ⰱⱑⰰ̄ⱈⱘ ⰲⱏⱄⰻ ⰳ҃ⰾⰻⱄⰹ ·
ⰻ̄ ⱂⱁⰾⱁⰶⰻⱎⱔ ⰲⱄⰹ ⱄⰾⱏⰹⱎⱔⱎⱅⰹⰻ̄ ⱀⰰ ⱄ҃ⱃⰴⱌⰻⰻ̄ⱈⱏ ⱄⰲⱁⰻ̄ⱈⱏ · ⱍⱐⱅⱁ ⱁ̄ⱆⰱⱁ ⱁ̄ⱅⱃⱁⱍⱔ ⱄⰵ ⰱⱘⰴⰵⱅⱏ · ⰻ̄ ⱃⱘⰽⰰ ⰳ҃ⱀⱑ ⰱⱑ ⱄⱏ ⱀⰻⰿⱏ ·
ⰻ̄ ⰸⰰⱈⰰⱃⰻⱑ̄ ⱁ̄ⱌ҃ⱐ ⰵ̄ⰳⱁ · ⰻ̄ⱄⱂⰾⱏⱀⰻ ⱄⱔ ⰴ҃ⱈⰿⱏ ⱄ҃ⱅⱏⰻⰻ̄ⰿⱏ · ⰻ̄ ⱂ҃ⱃⱃⱍⱐⱄⱅⰲⱁⰲⰰ ⰳ҃ⰾⱔ ·
Ⰱ҃ⰾⱀⱏ ⰳ҃ⱐ ⰱ҃ⱏ ⰻ̄ⰸ҃ⰾⰲⱏ · Ⱑⰽⱁ ⱂⱁⱄⱑⱅⰹ ⰻ̄ ⱄⱐⱅⰲⱁⱃⰹ ⰻ̄ⰸⰱⰰⰲⰾ̄ⰵⱀⰻⰵ̄ ⰾⱓⰴⰵⰿⱏ ⱄⰲⱁⰻ̄ⰿⱏ ·
Ⰻ̄ ⱅⱏⰹ ⱁ̄ⱅⱃⱁⱍⱔ · ⱂ҃ⱃⱃⰽⱏ ⰲⱏⰻⱎⱀⱑⰰ̄ⰳⱁ ⱀⰰⱃⰵⱍⰵⱎⰻ ⱄⱔ · Ⱂⱃⱑⰴⱏⰻⰴⰵⱎⰻ ⰱⱁ ⱂⱃⱑⰴⱏ ⰾⰹⱌⰵⰿⱏ ⰳ҃ⱀⰵⰿⱏ · ⱁ̄ⱆⰳⱁⱅⱁⰲⰰⱅⰻ ⱂⱘⱅⰻ ⰵ̄ⰳⱁ ·
Ⱁ̄ⱅⱃⱁⱍⱔ ⰶⰵ ⱃⰰⱄⱅⱑⰰ̄ⱎⰵ · ⰻ̄ ⰽⱃⱑⱂⰾⱑⰰ̄ⱎⰵ ⱄⱔ ⰴ҃ⱈⰿⱏ · ⰻ̄ ⰱⱑ ⰲⱏ ⱂⱁⱆⱄⱅⱏⰻⱀⱑⱈⱏ · ⰴⱁ ⰴⱐⱀⰵ ⱑ̄ⰲⰾⰵⱀⰻⱑ̄ ⱄⰲⱁⰵ̄ⰳⱁ · ⰽⱏ ⰻ̄ⰸ҃ⰾⱓ ·· -

ⰻ̄ⰸⰹⰴⰵ ⰸⰰⱂⱁⰲⱑ ⱁ̄ⱅⱏ ⰽⰵⱄⰰⱃⱑ ⰰ̄ⰲⰳ̄ⱁⱄⱅⰰ · Ⱀⰰⱂⰹⱄⰰⱅⰹ ⰲⱄ̄ⱘ ⰲⱐⱄⰵⰾⰵⱀⱘⱙ̄ ·
ⱄⰵ ⱀⰰⱂⰹⱄⰰⱀⰹⰵ̄ ⱂⱃⱏⰲⱁⰵ̄ ⰱⱏⰹⱄ҃ · Ⰲⰾⰰⰴⱘⱎⱅⱁⱆ ⱄⱁⱆⱃⰹⰵ̄ⱙ̄ ·:· ⰻ̄ ⰽⱆⱃⰹⱀⰹⰵ̄ⱙ̄ ·
ⰻ̄ ⰻ̄ⰴⱑⰰ̄ⱈⱘ ⰲⱐⱄⰹ ⱀⰰⱂⰹⱄⰰⱅⱏ ⱄⱔ · ⰽⱐⰶⰴⱁ ⰲⱏ ⱄⰲⱁⰻ̄ ⰳⱃⰰⰴⱏ ·
Ⰲⱐⰸⰹⰴⰵ ⰶⰵ ⰻ̄ⱁ̄ⱄⰹⱇⱐ ⱉⱅ҃ ⰳⰰⰾⰹⰾⰵⱔ̄ ⰻ̄ ⰳⱃⰰⰴⰰ ⱀⰰⰸⰰⱃⰵⱅⱐⱄⰽ̄ⰰ ⰲⱐ ⰻ̄ⱓ̄ⰴⰵⱙ̄ ⰲⱐ ⰳⱃⰰⰴⱏ ⰴ҃ⰴⰲⱏ · ⰺ̄ⰶⰵ ⱀⰰⱃⰹⱌⰰⰵ̄ⱅⱏ ⱄⱔ ⰲⰹⱚⰾ̄ⰵⰵ̄ⰿⱐ · ⰸⰰ ⱀⰵ ⰱⱑⰰ̄ⱎⰵ ⱁⱅ҃ ⰴⱁⰿⱁⱆ ⰻ̄ ⱁ̄ⱅ҃ⱍⱄⱅⰲⰹⱑ ⰴ҃ⰴⱁⰲⰰ ·
ⱀⰰⱂⰹⱄⰰⱅⱏ ⱄⱔ ⱄⱏ ⰿⰰⱃⰹⰵ̄ⱙ̄ · ⱁⰱⱃⱘⱍⰵⱀⱘⱙ̄ ⰵ̄ⰿⱁⱆ ⰶⰵⱀⱁⱙ̄ · ⱄⱘⱎⱅⰵⱙ̄ ⱀⰵⱂⱃⰰⰸⰴ̄ⱏⱀⱁⱙ̄ ·
Ⰱⱏⰹⱄ҃ ⰶⰵ ⰵⰳⰴⰰ ⰱⱏⰹⱄⱅⰵ ⱅⱁⱆ · Ⰻ̄ⱄⱂⰾ̄ⱏⱀⰻⱎⱔ ⱄⱔ ⰴⰵⱀⰻⰵ̄ ⰴⰰ ⱃⱁⰴⰹⱅⱏ ·
Ⰻ̄ ⱃⱁⰴⰹ ⱄ҃ⱀⱏ ⱄⰲⱁⰻ̄ ⱂⱃⱏⰲⱑⱀⰵⱌⱐ · ⰻ̄ ⱁ̄ⰱⰻⱅⱏⰹⰻ̄ · ⰻ̄ ⱂⱁⰾⱁⰶⰹ ⰻ̄ ⰲⱏ ⱑ̄ⱄⰾⰵⱈⱏ · ⰸⰰⱀⰵ ⱀⰵ ⰱⱑ ⰻ̄ⰿⰰ ⰿⱑⱄⱅⰰ ⰲⱏ ⱁ̄ⰱⰻⱅⱑⰾⰻ ·
Ⰻ̄ ⱂⰰⱄⱅⱏⰻⱃⰹ ⰱⱑⰰ̄ⱈⱘ ⰲⱏ ⱅⱁ᾽ⰻⰶⰴⰵ ⱄⱅⱃⰰⱀⱑ · ⰱⱏⰴⱔⱎⱅⰵ ⰻ̄ ⱄⱅⱃⱑ̄ⰳⱘⱎⱅⰵ ⱄⱅⱃⰰⰶⱘ ⱀⱁⱎⱅⱐⱀⱘⱙ̄ ⱁ̄ ⱄⱅⰰⰴⱑ ⱄⰲⱁ᾽ⰵⰿⱏ ·
ⰻ̄ ⱄⰵ ⰰ̄ⱀ҃ⰼⰾⱏ ⰳ҃ⱀⱐ ⱄⱅⰰ ⰲⱐ ⱀⰻⱈⱏ · ⰻ̄ ⱄⰾⰰⰲⰰ ⰳ҃ⱀⱑ ⱁ̄ⱄⰹⱑ̄ ⱔ̄ · ⰻ̄ ⱁ̄ⱆⰱⱁⱑ̄ⱎⱔ ⱄⱔ ⱄⱅ̄ⱃⰰⱈⱁⰿⱏ ⰲⰵⰾⰻⰵ̄ⰿⱏ ·
ⰻ̄ ⱃⰵⱍⰵ ⰻ̄ⰿⱏ ⰰ̄ⱀ҃ⰼⰾⱏ ⱀⰵ ⰱⱁⰻ̄ⱅⰵ ⱄⱔ · ⱄⰵ ⰱⱁ ⰱⰾⰰⰳⱁⰲⱑⱎⱅⰰ᾽ⱙ ⰲⰰⰿⱏ · ⱃⰰⰴⱁⱄⱅⱐ ⰲⰵⰾⰻⱙ̄ · ⱑ̄ⰶⰵ ⰱⱘⰴⰵⱅ ⰲⱐⱄⱑⰿⱐ ⰾⱓⰴⰵⰿⱏ ·
Ⱑ̄ⰽⱁ ⱃⱁⰴⰹ ⱄⱔ ⰲⰰⰿⱏ ⱄ҃ⱂⱄⱏ · ⰺ̄ⰶⰵ ⰵ̄ⱄⱅⱏ ⱈ҃ⱐ ⰳ҃ⱐ · ⰲⱏ ⰳⱃⰰⰴⱑ ⰴ҃ⰴⰲⱑ ·
Ⰻ̄ ⱄⰵ ⰲⰰⰿⱏ ⰸⱀ̄ⰰⰿⰵⱀⰻⰵ̄ · Ⱁ̄ⰱⱃⱔⱎⱅⰵⱅⰵ ⰿⰾⰰⰴⱐⱀⰵⱌⱐ ⱂⱁⰲⰹⱅⱏ · ⰻ ⰾⰵⰶⱔⱎⱅⱐ ⰲⱐ ⱑ̄ⱄⰾⰵⱈⱏ ·
Ⰻ̄ ⰲⱏ ⱀⰵⰸⰰⰰ̄ⱂⱘ ⰱⱏⰹⱄⱅⱏ ⱄⱏ ⰰ̄ⱀ҃ⰼⰾⰿⱏ · ⰿⱀ̄ⱁⰶⱐⱄⱅⰲⱁ ⰲⱁⰻ̄ ⱀ҃ⰱⱄⱀⱏⰹⰻ̄ⱈ · ⱈⰲⰰⰾⱔⱎⱅⰻⰻ̄ⱈⱏ ⰱ҃ⰰ · ⰻ̄ ⰳ҃ⰾⱙⱎⱅⱐ
Ⱄⰾⰰ ⰲⱏ ⰲⱏⰹⱎⱀⰹⰻ̄ⱈ ⰱ҃ⱁⱆ · ⰻ̄ ⱀⰰ ⰸⰵⰿⰻ ⰿⰻⱃⱏ ⰲⱏ ⱍ҃ⰾⱌⱑⱈⱏ ⰱⰾⰰⰳⱁⰲⱁⰾⰵⱀⰻⰵ̄ ·
Ⰻ ⰱⱏⰹⱄⱅⱏ ⱑ̄ⰽⱁ ⱁ̄ⱅⰹⰴⱘ ⱁ̄ⱅⱐ ⱀⰹⱈⱏ ⰰ̄ⱀ҃ⰼⰾⰹ ⱀⰰ ⱀ҃ⰱⱁ · Ⰻ̄ ⱍ҃ⱌⰻ ⱂⰰⱄⱅⱏⰻⱃⰹ ⱃⱑⱎⱔ ⰴⱃⱁⱆⰳⱐ ⰽⱐ ⰴⱃⱁⱆⰳⱁⱆ · ⱂⱃⱑⰻ̄ⰴⱑⰿⱏ ⱁ̄ⱆⰱⱁ ⰴⱁ ⰲⰹⱚⰾⰵⱁ̄ⰿⰰ · ⰻ̄ ⰲⰹⰴⰹⰿⱏ ⰳ҃ⰾⱐ ⱄⱐ ⰱⱏⰹⰲⱐⱎⰹⰻ̄ ̄̅ ⰵ̄ⰳⱁⰶⰵ ⰳ҃ⱏ ⱄⱏⰽⰰⰸⰰ ⱀⰰ̄ⰿ ·
ⰻ̄ ⱂⱃⱑⰻ̄ⰴⱘ ⱂⱁⰴⰲ̄ⰹⰳⱐⱎⰵ ⱄⱔ · ⰻ̄ ⱁ̄ⰱⱃⱑⱅⱘ ⰿⰰⱃⰹⱙ ⰻ̄ ⰻ̄ⱁ̄ⱄⰻⱇⰰ · ⰻ̄ ⰿⰾⰰⰴⱐⱀⰵⱌⱐ ⰾⰵⰶⱔⱎⱅⱐ ⰲⱐ ⱑ̄ⱄⰾⰵⱈⱏ ·
Ⰲⰻⰴⱑⰲⱏⱎⰵ ⰶⰵ ⱄⱐⰽⰰⰸⰰⱎⱔ ⱁ̄ ⰳ҃ⰾⱑ · ⰳ҃ⰾⰰⱀⱑⰿⱐ ⱁ̄ ⱁ̄ⱅⱃⱁⱍⱔⱅⰹ ⱄⰵⰿⱏ ·
ⰻ̄ ⰲⱏⱄⰹ ⱄⰾⱏⰹⱎⰰⰲⱏⱎⰵ ⰴⰹⰲⰹⱎⱔ ⱄⱔ · ⱁ̄ ⰳ҃ⰾⰰⱀⱏⰹⰻ̄ⱈⱏ ⱁ̄ⱅⱏ ⱂⰰⱄⱅⱏⰻⱃⱐ ⰽⱐ ⱀⰹⰿⱏ ·
Ⰿⰰⱃⰹⱑ̄ ⰶⰵ ⰲⱐⱄⱔ · ⱄⱏⰱⰾⱓⰴⰰⰰ̄ⱎⰵ ⰳ҃ⰾⱏⰹ ⱄⰹⰻ̄ ⰲⱏ ⱄ҃ⱃⰴⱌⰻ ⱄⰲⱁⰵ̄ⰿⱏ ·
Ⰻ̄ ⰲⱏⰸⰲⱃⰰⱅⰹⱎⱔ ⱄⱔ ⱂⰰⱄⱅⱏⰹⱃⰹ · ⱄⰾⰰⰲⱔⱎⱅⰵ ⰻ̄ ⱈⰲⰰⰾⱔⱎⱅⰵ ⰱ҃ⰰ · ⱁ̄ ⰲⱄ̄ⱑⱈⱏ ⱑ̄ⰶⰵ ⱄⰾⱏⰹⱎⰰⱎⱔ ⰻ̄ ⰲⰹⰴⱑⱎⱔ · Ⱑ̄ⰽⱁⰶⰵ ⰳ҃ⰾⰰⱀⱁ ⰱⱏⰻⱄⱅⱐ ⰽⱐ ⱀⰻⰿⱏ ·· · · -
Ⰻ̄ ⰵ̄ⰳⰴⰰ ⰻⱄⱂⰾⱏⱀⰻ ⱄⱔ ⱁ̄ⱄⰿⱏ ⰴⱐⱀⰻⰻ̄ ⰴⰰ ⰻ̄ ⱁ̄ⰱⱃⱑⰶⱘⱅⱏ · ⱀⰰⱃⰵⱍⰵⱀⱁ ⰱⱏⰻⱄ҃ ⰻ̄ⰿⱔ ⰵ̄ⰿⱁⱆ ⰻ̄ⱄ҃ⱏ · ⱀⰰⱃⰵⱍⰵⱀⱁⰵ̄ ⱁⱅ҃ ⰰ̄ⱀ҃ⰼⰾⰰ ⱂⱃⱑⰶⰴⰵ ⰴⰰ ⰶⰵ ⱀⰵ ⰸⰰⱍⱔⱅⱏ ⱄⱔ ⰲⱏ ⱍⱃⱑⰲⱑ ·
Ⰲⱏⰸⱀⱑⱄⱔ ⱁ̄ⱅⱃⱁⱍⱔ ⰻ̄ⱄ҃ⰰ · ⰲⱏ ⰵ̄ⱃⰾ҃ⰿⱏ ⱂⱁⱄⱅⰰⰲⰹⱅⰹ ⰻ̄ ⱂⱃⱑⰴⱏ ⰳ҃ⰿⱏ ·
Ⱑ̄ⰽⱁⰶⰵ ⰵ̄ⱄⱅⱏ ⱂⰻⱄⰰⱀⱁ · ⰲⱏ ⰸⰰⰽⱁⱀⱑ ⰳ҃ⱀⰻ · ⱑ̄ⰽⱁ ⰲⱄ̄ⱑⰽⱏ ⰿⰾ҃ⰰ̄ⰴⱐⱀⰵⱌⱐ ⰿⱘⰶⱐⱄⰽⰰ ⱂⱁⰾⱁⱆ ⱃⰰⰸⰲ̄ⱃⱏⰸⰰⱔ̄ ⰾⱁⰶⰵⱄⱀ̄ⰰ · ⱄ҃ⱅⱁ ⰳ҃ⰲⰹ ⱀⰰⱃⰵⱍⰵⱅⱏ ⱄⱔ ·
ⰻ̄ ⰴⰰⱅⰻ ⰶⱃⱏⱅⰲⱘ ⱂⱁ ⱃⰵⱍⰵⱀⱁⱆⰿⱁⱆ ⰲⱏ ⰸⰰⰽⱁⱀⱑ ⰿⱁⱄⰵⱁ̄ⰲⱑ · Ⰴⱐⰲⰰ ⰽⰰⰳⱃⱏⰾⰻⱍⰻⱎⱅⰰ · Ⰾⰻ ⰴⰲ̄ⰰ ⱂⱅ̄ⰵⱀⱌ̄ⰰ ⰳⱁⰾⱘⰱⰻⱀⰰ ·
Ⰻ̄ ⰱⱑ ⱍ҃ⰾⰽⱏ ⰲⱏ ⰻ̄ⰵ̄ⱃⰿⰾ҃ⱑ · Ⰵ̄ⰿⱁⱆⰶⰵ ⰻ̄ⰿⱔ ⱄ̄ⱆⰿⰵⱁ̄ⱀⱏ · Ⰻ̄ ⱍ҃ⰾⰽⱏ ⱄⱐ ⱂⱃⰰⰲⱐⰴⰻⰲⱏ · ⰻ̄ ⰱ҃ⱁⱍⱐⱄⱅⰻⰲⱏ · ⱍⰰⱔ̄ ⱁ̄ⱆⱅⱑⱈⱏⰹ ⰻ̄ⰸ҃ⰾⰲⱏⰹ · ⰻ̄ ⰴ҃ⱈⱏ ⱄ҃ⱅⱏⰹ ⰱⱑ ⰲⱏ ⱀⰵⰿⱏ ·
Ⰻ̄ ⰱⱑ ⰵ̄ⰿⱁⱆ ⱁⱅ҃ⰲⱑⱎⱅⰰⱀⱁ ⰴ҃ⱈⰿⱏ ⱄ҃ⱅⱏⰻⰿⱏ · ⱀⰵ ⰲⰻⰴⱑⱅⰹ ⱄⱏⰿⱃⱏⱅⰹ · ⱂⱃⱑⰶⰴⰵ ⰴⰰ ⰶⰵ ⰲⰹⰴⰹⱅⱏ ⱈ҃ⰰ ⰳ҃ⱀⱑ ·
Ⰻ̄ ⱂⱃⰹⰴⰵ ⰴ҃ⱈⱁⰿⱏ ⰲⱏ ⱌ҃ⱃⰽⱁⰲⱏ · Ⰻ̄ ⰵ̄ⰳⰴ̄ⰰ ⰲⱐⰸⱀⱑⱄⱅⰵ ⱃⱁⰴⰻⱅⰵⰾⱑ ⱁ̄ⱅⱃⱁⱍⱔ ⰻ̄ⱄ҃ⰰ · ⱄⱏⱅⰲⱁⱃⰻⱅⰹ ⰻ̄ⰿⰰ ⱂⱁ ⱁ̄ⰱⱏⰻⱍⰰⱓ̄ ⰸⰰⰽⱁⱀ᾽ⱀⱁⱆⰿⱁⱆ ⱁ̄ ⱀⰵ̄ⰿⱏ ·
Ⰻ̄ ⱅⱏ ⱂⱃⰻⱔ̄ⱅⱏ ⰵ̄ ⱀⰰ ⱃⱘⰽⱁⱆ ⱄⰲⱁⰵ̄ⱓ̄ · Ⰻ̄ ⰱ҃ⰾⰲⰹ ⱄⱆⰿⰵⱁ̄ⱀⱏ ⰱ҃ⰰ ⰻ̄ ⱃⰵⱍⰵ ·
ⱀⱏⰹⱀⱑ ⱁ̄ⱅⱏⱂⱁⱆⱄⱅⰻⱎⰻ ⱃⰰⰱⰰ ⱅⰲⱁ᾽ⰵⰳⱁ ⰲ҃ⰾⰽⱁ · ⱂⱁ ⰳ҃ⰾⱁⱆ ⱅⰲⱁⰵ̄ⰿⱁⱆ ⱄⱏ ⰿⰹⱃⱁⰿⱏ ·
ⱑ̄ⰽⱁ ⰲⰹⰴⱑⱄⱅⰵ ⱁ̄ⱍⰻ ⰿⱁⰻ̄ ⱄ҃ⱂⱄⰵⱀⰻⰵ̄ ⱅⰲⱁⰵ̄ ·
ⰵ̄ⰶⰵ ⰵ̄ⱄⰻ ⱁ̄ⱆⰳⱁⱅⱁⰲⰰⰾⱏ ⱂⱃⱑⰴⱐ ⰾⰻⱌⰵⰿⱐ ⰲⱐⱄⱑⱈⱏ ⰾⱓⰴⰹⰻ̄ ⱅⰲⱁⰻ̄ⱈⱏ ·
ⱄ̄ⰲⱑ̄ⱅⱏ ⰲⱏ ⱁⱅ҃ⰽⱃⱏⰲⰵⱀⰻⰵ̄ ⱔ̄ⰸ҃ⰽⱏ ⰻ̄ ⱄⰾⰰⰲⱘ ⰾⱓⰴⰹⰻ̄ ⱅⰲⱁⰻ̄ⱈⱏ ⰻ̄ⰾ҃ⱑ ·
Ⰻ̄ ⰱⱑ ⱁ̄ⱌ҃ⱐ ⰵ̄ⰳⱁ ⰻ̄ ⰿ҃ⱅⰹ · ⱍⱓⰴⱔⱎⱅⰰ ⱄⱔ ⱁ̄ ⰳ҃ⰾⰵⰿⱏⰻⰻ̄ⱈⱏ ⱁ̄ ⱀⰵⰿⱏ ·
Ⰻ̄ ⰱ҃ⰾⰲⰻ ⱑ̄ ⱄⱆⰿⰵⱁ̄ⱀⱏ · ⰻ̄ ⱃⰵⱍⰵ ⰿⰰⱃⰻⰹ̄ ⰿ҃ⱅⱃⰻ ⰵ̄ⰳⱁ · Ⱄⰵ ⰾⰵⰶⰹⱅⱁⱄⱐ · ⱀⰰ ⱂⰰⰴⰰⱀⰻⰵ̄ ⰻ̄ ⱀⰰ ⰲⱏⱄⱅⰰⱀⰻⰵ̄ ⰿⱀ̄ⱁⰳⱁⰿⱏ ⰲⱏ ⰻ̄ⰸ҃ⰾⰹ · ⰻ̄ ⰲⱏ̄ ⰸⱀ̄ⰰⰿⰵⱀⰻⰵ̄ ⱂⱃⱑⱃⱁⱍⱀ̄ⱁ ·
ⱅⰵⰱⱑ ⰶⰵ ⱄⰰⰿⱁⰻ̄ ⱂⱃⱁⰻ̄ⰴⰵⱅⱏ ⰴ҃ⱎⱘ ⱁ̄ⱃⱘⰶⰻⰵ̄ · ⰴⰰ ⱁⱅ҃ⰽⱃⱏⰹⱙ̄ⱅⱏ ⱄⱔ ⱁ̄ⱅⱏ ⰿ҃ⱀⱁⰳⱐ ⱄ҃ⱃⰴⱌⱐ ⱂⱁⰿⱏⰻⱎⰾⰵⱀⰻⱑ̄ ·
Ⰻ̄ ⰱⱑ ⰰ̄ⱀ᾽ⱀⰰ ⱂ҃ⱃⱃⱍⱌⰰ · ⰴⱐⱎⱅⰹ ⱇⰰⱀⱁⱆⰻ̄ⰾⰵⰲⰰ · ⱉ̄̄ⱅⱏ ⰽⱁⰾⱑⱀⰰ ⰰ̄ⱄⱆⱃⱁⰲⰰ · ⱄⰻ ⰸⰰⰿⰰⱅⱁⱃⱑⰲⱏⱎⰻ ⰲⱏ ⰴⱐⱀⰵⱈ ⰿⱀⱁ̄ⰷⱑⱈ · ⰶⰻⰲⱏⱎⰻ ⱄⱏ ⰿⱘⰶⰵⰿⱏ ̑ⰶ ⰾⱑⱅⱏ · ⱁ̄ⱅⱏ ⰴⱑⰲⱏⱄⱅⰲⰰ ⱄⰲⱁⰵ̄ⰳⱁ ·
ⰻ̄ ⱅⰰ ⰲⱏⰴⱁⰲⰰ ⰴⱁ ⱁ̄ⱄⰿⰻ ⰴⰵⱄⱔⱅⱏ ⱁ ̑̑ⰳ ⰾⱑⱅⱏ · ⱑ̄ⰶⰵ ⱀⰵ ⱁ̄ⱈⱁⰶⰴⰰⰰ̄ⱎⰵ ⱁⱅ҃ ⱌ҃ⱃⰽⰲⰵ · ⱂⱁⱄⱅⱁⰿⱏ ⰻ̄ ⰿ҃ⰾ҃ⱅⰲⰰⰿⰻ ⰴⰵⱀⱐ ⰻ̄ ⱀⱁⱎⱅⱐ · ⱃⰰⰱⱁⱅⰰⱙ̄ⱎⱅⰻ ⰳ҃ⰲⰹ ·
῾Ⰻ ⱅⰰ ⰲⱏ ⱅⱏ ⱍⰰⱄⱏ · ⱂⱃⰻⱄⱅⰰⰲⱏⱎⰻ ⰻ̄ⱄⱂⱁⰲⱑⰴⰰⱎⰵ ⱄⱔ ⰳ҃ⰲⰻ · ⰻ̄ ⰳ҃ⰾⰰⰰ̄ⱎⰵ ⱁ̄ ⱀⰵⰿⱏ ⰲⱏⱄⱑⰿⱏ ⱍⰰⱙ̄ⱎⱅⰹⰻ̄ⰿⱏ ⰻ̄ⰸⰱⰰⰲⰾⰵⱀⰻⱑ̄ ⰲⱏ ⰻ̄᾽ⰵⱃⰾ҃ⰿⱑ ·
ⰻ̄ ⱑ̄ⰽⱁ ⱄⱏⰽⱁⱀⱍⰰⱎⱔ ⱄⱔ ⰲⱄ̄ⱑ ⱂⱁ ⰸⰰⰽⱁⱀⱁⱆ ⰳ҃ⱀⱓ · ⰲⱏⰸⰲⱃⰰⱅⰹⱎⱔ ⱄⱔ ⰲⱏ ⰳ̄ⰰ̄ⰾⰻⰾⰵⱙ̄ · ⰲⱏ ⰳⱃⰰⰴⱏ ⱄⰲⱁⰻ̄ ⱀⰰⰸⰰⱃⰵⱅⱏ ·
Ⱁ̄ⱅⱃⱁⱍⱔ ⰶⰵ ⱃⰰⱄⱅⱑⰰ̄ⱎⰵ ⰻ̄ ⰽⱃⱑⱂⰾⱑⰰ̄ⱎⰵ ⱄⱔ ⰴ҃ⱈⱁⰿⱏ · ⰻ̄ⱄⱂⰾⱏⱀⱑⱔ̄ ⱄⱔ ⱂⱃⱑⰿⱘⰴⱃⱁⱄⱅⰻ · ⰻ̄ ⰱⰾⰰⰳⱁⰴⱑⱅⱐ ⰱ҃ⰶⰹⰻⱑ̄ ⰱⱑ ⱀⰰ ⱀⰵⰿⱏ ·· -
Ⰻ̆ ⱈⱁⰶⰴⰰ᾽ⰰⱎⰵⱅⰵ ⱃⱁⰴⰻⱅⰵⰾⱑ ⰵ̄ⰳⱁ · ⱂⱁ ⰲⱏⱄⱑ ⰾⱑⱅⰰ ⰲⱏ ⰵ̄̄ⱃⰾ҃ⰿⱏ · ⰲⱏ ⱂⱃⰰⰸⰴⱏⱀⰻⰽⱏ ⱂⰰⱄⱅⱑ ·
ⰻ̄ ⰵ̄ⰳⰴⰰ ⰱⱏⰻⱄ҃ ⰴⱏⰲⱁⱓ̄ ⱀⰰ ⰴⰵⱄⱔⱅⰵ ⰾⱑⱅⱁⱆ · ⰲⱏⱄⱈ̄ⱁⰴⱔⱎⱅⰵⰿⱏ ⰻ̄ⰿⱏ ⰲⱏ ⰻ̄ⰵ̄ⱃⰾ҃ⰿⱏ · ⱂⱁ ⱁ̄ⰱⱏⰻⱍⰰⱓ̄ ⱂⱃⰰⰸⰴⱐⱀⰻⰽⰰ ·
ⰻ̄ ⰽⱁⱀⱍ̄ⰰⰲⱏⱎⰵ̄ⰿⱏ ⰴⱏⱀⰻ · ⰲⱏⰸⰲⱃⰰⱎⱅⰰⱙⱎⱅⰵⰿⱏ ⱄⱔ ⰻ̄ⰿⱏ · ⱁ̄ⱄⱅⰰ ⱁ̄ⱅⱃⱁⰽⱏ ⰲⱏ ⰻ̄ⰵ̄ⱃ̄ⰾ҃ⰿⱑ · ⰻ̄ ⱀⰵ ⱍⱓⱄⱅⰵ ⱃⱁⰴⰻⱅⰵⰾⱑ ·
ⰿⱏⱀⱑⰲⱏⱎⰰ ⰶⰵ ⰻ̄ ⰲⱏ ⰴⱃⱁⱆⰶⰹⱀⱑ ⱄⱘⱎⱅⱐ · ⱂⱃⱑⰻ̄ⰴⱁⱄⱅ̄̄ⰵ ⰴⱐⱀⰻ ⱂⱘⱅⱐ · ⰻ̄ ⰻ̄ⱄⰽⰰⰰ̄ⱎⰵⱅⰵ ⰶⰵ ⰵ̄ⰳⱁ · ⰲⱏ ⱃⱁⰶⰴⰵⱀⰻⰻ̄ ⰻ̄ ⰲⱏ ⰸⱀⰰⱀⰹⰻ̄ ·
Ⰻ̄ ⱀⰵ ⱁ̄ⰱⱃⱑⱅⱏⱎⰰ ⰵ̄ⰳⱁ · ⰲⱏⰸⰲ̄ⱃⰰⱅⰹⱄⱅⰵ ⱄⱔ ⰲⱏ ⰻ̄ⰵ̄ⱃⰾ҃ⰿⱏ · ⰲⱏⰸⰻⱄⰽ̄ⰰⱙ̄ⱎⱅⰰ ⰵ̄ⰳⱁ ·
ⰻ̄ ⰱⱏⰹⱄ҃ ⱂⱁ ⱅⱃⰵⱈⱏ ⰴⱏⱀⰵⱈⱏ · ⱁ̄ⰱⱃⱑⱅⰵⱅⰵ ⰻ̄ ⰲⱏ ⱌ҃ⱃⰽⰲⰻ ⱄⱑⰴⱔⱎⱅⱏ · ⱂⱁ ⱄⱃⱑⰴⱑ ⱁ̄ⱆⱍⰹⱅⰵⰾⱐ · ⰻ̄ ⱂⱁⱄⰾⱁⱆⱎⰰⱙ̄ⱎⱅⱏ ⰻ̄ⱈⱏ · ⰻ̄ ⰲⱏⱂⱃⰰⱎⰰⱙ̄ⱎⱅⱏ ⱔ̆ ·
ⱁ̄ⱆⰶⰰⱄⰰⰰ̄ⱈⱘ ⰶⰵ ⱄⱔ ⰲⱏⱄⰻ · ⱂⱁⱄⰾⱁⱆⱎⰰⱙ̄ⱎⱅⰵⰻ̄ ⰵ̄ⰳⱁ ⱁ̄ ⱃⰰⰸⱁⱆⰿⱑ ⰻ̄ ⱁ̄ ⱁ̄ⱅⱏⰲⱑⱅⱑⱈⱏ ⰵ̄ⰳⱁ ·
ⰻ̄ ⰲⰻⰴⱑⰲⱏⱎⰰ ⰻ̄ · ⰴⰻ̄ⰲ̄ⰻⱄⱅⰵ ⱄⱔ · Ⰻ̄ ⰽⱐ ⱀⰵⰿⱁⱆ ⰿ҃ⱅⰻ ⰵ̄ⰳⱁ ⱃⰵⱍ̄ⰵ · Ⱍⱔ̄ⰴ̄ⱁ · ⱍⱐⱅⱁ ⱄⱏⱅⰲⱁⱃⰻ ⱀⰰⰿⰰ ⱅⰰⰽⱁ · ⱄⰵ ⱁ̄ⱌ҃ⱏ ⱅⰲⱁⰻ̄ ⰻ̄ ⰸⱏ ⱄ᾽ⰽⱃⱏⰱⱔⱎⱅⰰ ⰻ̄ⱄⰽⰰⰰⱈⱁⰲⱑ ⱅⰵⰱⰵ ·
᾽ⰻ ⱃⰵⱍⰵ ⰽⱏ ⱀⰻⰿⰰ · ⱍⱅ̄ⱁ ⱑ̄ⰽⱁ ⰻ̄ⱄⰽⰰⰰ̄ⱎⰵⱅⰰ ⰿⰵⱀⰵ · Ⱀⰵ ⰲⱑⰴⱑⰰ̄ⱄⱅⰰ ⰾⰻ · Ⱑ̄ⰽⱁ ⰲⱏ ⱅⱑⱈⱏ ⱑ̄ⰶⰵ ⱄⱘⱅⱏ ⱁ̄ⱌ҃ⰰ ⰿⱁⰵ̄ⰳⱁ ⰴⱁⱄⱅⱁⰻ̄ⱅⱏ ⰿⰻ ⰱⱏⰹⱅ҃ ·
ⰻ̄ ⱅⰰ ⱀⰵ ⱃⰰⰸⱁⱆⰿⱑⱄⱅⰵ ⰳ҃ⰾⰰ · ⰺ̄ⰶⰵ ⱃⰵⱍⰵ ⰻ̄ⰿⰰ ·
ⰻ̄ ⱄⱏⱀⰻⰴⰵ ⱄⱏ ⱀⰻⰿⰰ ⰻ̄ ⱂⱃⰻⰴⰵ ⰲⱏ ⱀⰰⰸⰰⱃⰵⱅⱏ · ⰻ̄ ⰱⱑ ⱂⱁⰲⰻⱀⱁⱆⱔ̄ ⱄⱔ ⰻ̄ⰿⰰ · Ⰻ̄ ⰿ҃ⱅⰻ ⰵ̄ⰳⱁ ⱄⱏⰱⰾⱓⰴⰰⰰ̄̄ⱎⰵ ⰲⱄ̄ⱔ ⰳ҃ⰾⱏⰻ ⱄⰹ ⰲⱏ ⱄ҃ⱃⰴⱌⰻ ⱄⰲⱁⰵ̄ⰿⱏ ·
Ⰻ̄ⱄ҃ⱏ ⰶⰵ ⱄⱂⱑⰰ̄ⱎⰵ ⱂⱃⱑⰿⱘⰴⱃⱁⱄⱅⰻⱙ̄ ⰻ̄ ⱅⱑⰾⱁⰿⱏ · ᾽ⰻ ⰱⰾⰴ҃ⱅⰻ᾽ⱙ ⱁⱅ҃ ⰱ҃ⰰ ⰻ ⱍ҃ⰽⱐ ·· -

Ⰲⱏ ⱂⱔⱅⱁⰵ̄ ⱀⰰ ⰴⰵⱄⱔⱅⰵ ⰾⱑⱅⱁ · ⰲ҃ⰾⰴⱍⱄⱅⰲ̄ⰻⱑ̄ · ⱅⰹⰲⰵⱃⰻⱑ̄ ⰽⰵⱄⰰⱃⱑ̄ · Ⱁ̄ⰱⰾⰰⰴⰰⱙⱎⱅⱁⱆ ⱂⱁⱀ᾽ⱅⱏⱄ᾽ⰽⱁⱆⰿⱁⱆ ⱂⰹ̄ⰾⰰⱅ̄ⱁⱆ · Ⰻ̄ⱓ̄ⰴⰵⱙ̄ · Ⰻ̄ ⱍⰵⱅⰲⱃ̄ⱏⱅⱁⰲⰾⰰⱄⱅⱐⱄⱅⰲⱁⱆⱙ̄ⱎⱅⱁⱆ · ⰳⰰⰾⰻⰾⰵⱙ̄ ⰻ̄ⱃⱁⰴⱁⱆ · ⱇⰹⰾⰹⱂⱁⱆ ⰶⰵ ⰱⱃⰰⱅⱁⱆ ⰵ̄ⰳⱁ ⱍⰵⱅⰲⱃⱏⱅⱁⰲⰾⰰⱄⱅⱐⱄⱅⰲⱁⱆⱙ̄ⱎⱅⱁⱆ · ⱅⱆⱃⰻⰵ̄ⱙ̄ · ᾽ⰻ ⱄⱅ̄ⱃⰰⱈⱁⱀⰻⱅⱏⱄⰽⱁⱙ̄ ⱄ᾽ⱅⱃⰰⱀⱁ᾽ⱙ · Ⰻ̄ ⰾⱓⱄⰰⱀⰻⱓ̄ · ⱍⰵⱅ̄ⰲⱃⱏ̄ⱅⱁⰲⰾⰰⱄⱅⱐⱄ᾽ⱅⰲⱁ̄ⱆⱙ̄ⱎⱅⱁⱆ · ⰰ̄ⰲⰹⰾⰻⱀⰻⰵ̄ⱙ̆ ·
ⱂⱃⰻ ⰰ̄ⱃⱈ̄ⰻⰵ̄ⱃⰵⱁ̄ⱆ ⰰ̄ⱀⱀ̄ⱑ ⰻ̄ ⰽⰰⰻ̄ⰰ̄ⱇⱑ · Ⰱⱏⰻⱄ҃ ⰳ҃ⰾⱏ ⰱ҃ⰶⰹⰻ ⰽⱐ ⰻ̄ⱁ̄ⰰ̄ⱀⱁⱆ · ⱄ҃ⱀⱁⱆ ⰸⰰⱈⰰⱃⰻⰻ̄ⱀⱁⱆ ⰲⱏ ⱂⱁⱆⱄⱅⱏⰹⱀⰹ ·
Ⰻ̄ ⱂⱃⰹⰴⰵ ⰲⱏ ⰲ᾽ⱄⱙ̄̄ ⱄⱅ̄ⱃⰰⱀⱘ ᾽ⰻⰵ̄ⱃⰴⰰ̄ⱀⱐⱄⰽⱘ · ⱂⱃⱁⱂⱁⰲⱑⰴⰰⱔ̄ ⰽ҃ⱃⱎⱅⰵⱀⰻⰵ̄ ⰲⱏ ⱁ̄ⱄⱅⰰⰲⰾⰵⱀⰻⰵ̄ ⰳⱃⱑⱈⱁⰿⱏ ·
ⱑ̄ⰽⱁⰶⰵ ⰵ̄ⱄⱅⱏ ⱂⰹⱄⰰⱀⱁ ⰲⱏ ⰽⱐⱀⰻⰳⰰⱈⱏ ⱄⰾⱁⰲⰵⱄⱏⱀⱏⰻⰻ̄ⱈⱏ · ⰻ̄ⱄⰰⰻ̄ⱔ̄ ⱂⱃⱃ҃ⰽⰰ ⰳ҃ⰾⱎⱅⰰ · ⰳⰾⰰⱄ҃ ⰲⱏⱂⰹⱙ̄ⱎⱅⰰⰰ̄ⰳⱁ ⰲⱏ ⱂⱁⱆⱄⱅⱏⰻⱀⰻ · ⱁ̄ⱆⰳⱁⱅⱁⰲⰰⰻ̄ⱅⰵ ⱂⱘⱅⱐ ⰳ҃ⱀⱐ · ⱂⱃⰰⰲⱏⰻ ⱅⰲⱁⱃⰹⱅⰵ ⱄⱅⱐⰷⱔ ⰵ̄ⰳⱁ ·
ⰲⱐⱄⱑⰽⰰ ⰴⰵⰱⱃⱐ ⰻ̄ⱄⱂⰾⱏⱀⰻⱅⱏ ⱄⱔ · ⰻ̄ ⰲⱐⱄⱑⰽⰰ ⰳⱁⱃⰰ ⰻ̄ ⱈ᾽ⰾⱏⰿⱏ ⱄⱐⰿⱑⱃⰹⱅⱏ ⱄⱔ · Ⰻ̄ ⰱⱘⰴⱘⱅⱏ ⱄⱅⱃⱏⱂⱏⱅⱏⱀⰰⰰ̄ ⰲⱏ ⱂⱃⰰⰲⰰⰰ̄ · ⰻ̄ ⱁ̄ⱄⱅⱃⰻⰻ̄ ⰲⱏ ⱂⱘⱅⰹ ⰳⰾⰰⰴⱏⰽⱏⰻ ·
ⰻ̄ ⱁ̄ⱆⰸⱐⱃⰻⱅⱏ ⰲ῾ⱄ̄ⱑⰽⰰ ⱂⰾⱏⱅⱐ ⱄ҃ⱂⱄⰵⱀⰻⰵ̄ ⰱ҃ⰶⰹⰵ ·
ⰻ̄ ⰳ҃ⰾⰰⰰ̄ⱎⰵ ⰻ̄ⱄⱈⱁⰴⱔⱎⱅⰻⰻ̄ⰿⱏ ⱀⰰⱃⱁⰴⱁⰿⱏ ⰽⱃ̄ⱏⱄⱅⰹⱅ ᾽ⱄⱔ ⱁ̄ⱅⱐ ⱀⰵⰳⱁ · ⰻ̄ ⱎⱅⱔⰴⰻ ⰵ̄ⱈⰻⰴⱐ̄ⱀⱁⰲ̄ⰰ · ⰽⱅ̄ⱁ ⱄⱏⰽⰰⰸⰰ ⰲⰰⰿⱏ ⰱⱑⰶⰰⱅⰻ ⱁⱅ҃ ⰳⱃⱔⰴⱘⱎⱅⰰⰰ̄ⰳⱁ ⰳⱀⱑⰲⰰ ·
ⱄⱏⱅⰲⱁⱃⰹⱅⰵ ⱁ̄ⱆⰱⱁ ⱂⰾⱁⰴⱏⰹ ⰴⱁⱄⱅⱁⰻ̄ⱀⱏⰹ ⱂⱁⰽⰰⰰ̄ⱀⰹⱑ̄ · ⰻ̄ ⱀⰵ ⱀⰰⱍⰻⱀⰰⰻ̄ⱅⰵ ⰳ҃ⰾⰰⱅⰻ ⰲⱏ ⱄⰵⰱⱑ · ⱑ̄ⰽⱁ ⱁ̄ⱌ҃ⰰ ⰻ̄ⰿⰰⰿⱏ ⰰ̄ⰲⱃⰰⰰ̄ⰿⰰ · Ⰳ҃ⰾⱙ ⰱⱁ ⰲⰰⰿⱏ · ⱑ̄ⰽⱁ ⰿⱁⰶⰵⱅⱏ ⰱ҃ⱏ ⱁ̄ⱅⱏ ⰽⰰⰿⰵⱀⰻⱑ ⱄⰵⰳⱁ · ⰲⱏⰸⰴⰲⰻⰳⱀⱘⱅⰻ ⱍⱔⰴⰰ ⰰ̄ⰲⱃⰰⰰ̄ⰿⱁⱆ ·
Ⱁ̄ⱆⰶⰵ ⰻ̄ ⱄⰵⰽⱏⰹⱃⰰ ⱂⱃⰻ ⰽⱁⱃⰵⱀⰹⰻ̄ ⰴⱃⱑⰲⰰ ⰾⰵⰶⰻⱅⱏ · ⰲⱏⱄⱑⰽⱁ ⱁ̄ⱆⰱⱁ ⰴⱃⱑⰲⱁ ⱀⰵ ⱅⰲⱁⱃⱔⱎⱅⰵ ⱂⰾⱁⰴⰰ ⰴⱁⰱⱃⰰ ⱂⱁⱄⱑⰽⰰⱙ̄ⱅⱏ · ᾽ⰻ̄ ⰲⱏ ⱁ̄ⰳⱀⱐ ⰲⱏⰿ̄ⱑⱅ̄ⰰⱙ̄ⱅ ·
ⰲⱏⱂⱃⰰⱎⰰⰰ̄ⱈⱘ ⰶⰵ ⰻ ⱀⰰⱃⱁⰴⰻ ⰳ҃ⰾⱎⱅⰵ · ⱁ̄ⱆⱍⰹ̄ⱅⰵⰾⱓ ⱍⱐⱅⱁ ⱄⱏⱅⰲⱁⱃⰹⰿⱐ ·
ⱁⱅⱏⰲⱑⱎⱅⰰⰲⱏ ⰶⰵ ⰳ҃ⰾⰰⰰ̄ⱎⰵ ⰻ̄ⰿⱏ · ⰻ̄ⰿⱑⱔ̄ⰻ̄ ⰴⱐⰲⱑ ⱃⰹⰸⱑ · ⰴⱏⰰ ⰴⱏⰰⱄⱅⱏ ⱀⰵ ⰻ̄ⰿⱘⱎⱅⱁⱆⰿⱁⱆ · Ⰻ̄ ⰻ̄ⰿⱑⱔ̄ⰻ̄ ⰱⱃⰰⱎⱀ̄ⱁ · ⱅⰰⰽⱁⰶⰴⰵ ⰴⰰ ⱅⰲⱁⱃⰻⱅⱏ ·
Ⱂⱃⰹⰴⱘ ⰶⰵ ⰻ̄ ⰿⱏⰻⱅⰰⱃⰵ ⰽⱃⱏⱄⱅⰹⱅⱏ ⱄⱔ ⰻ̄ ⱃⱑⱎⱔ ⰽⱐ ⱀⰵⰿⱁⱆ ⱁ̄ⱆⱍⰹⱅⰵⰾⱓ · ⱍⱐⱅⱁ ⱄⱏⱅⰲⱁⱃⰹⰿⱏ ·
·· · ⱁ̄ⱀⱏ ⰶⰵ ·· ⱃⰵⱍⰵ · ⱀⰻⱍⰵⱄⱁⰶⰵ ⰱⱁⰾⰵ ⱂⱁⰲⰵⰾⱑⱀⰰⰰ̄ⰳⱁ ⰲⰰⰿⱏ ⱅⰲⱁⱃⰻⱅⰵ ·
Ⰲⱏⱂⱃⰰⱎⰰⰰ̄ⱈⱘ ⰶⰵ ⰻ̄ ⰻ̄ ⰲⱁⰻ̄ⱀⰻ ⰳ҃ⰾⱎⱅⰵ · ⰻ̄ ⰿⱏⰻ ⱍⱐⱅⱁ ⱄⱏⱅⰲⱁⱃⰻⰿⱏ · ⰻ̄ ⱃⰵⱍⰵ ⰽⱐ ⱀⰻⰿⱏ · ⱀⰻⰽⱁⰳⱁⰶⰵ ⱀⰵ ⱁ̄ⰱⰹⰴⰹⱅⰵ · ⱀⰻ ⱁ̄ⰽⰾⰵⰲⰵⱅⰰⰻ̄ⱅⰵ · ⰻ̄ ⰴⱁⰲ̄ⱁⰾⱀ̄ⰻ ⰱⱘⰴⱑⱅⰵ ⱁ̄ⰱⱃⱁⰽⱏⰹ ⰲⰰⱎⰹⰿⰻ ·
Ⱍⰰⱙ̆ⱎⱅⰵⰿⱏ ⰶⰵ ⰾⱓⰴⰵⰿⱏ · ⰻ̄ ⱂⱁⰿⱏⰹⱎⰾⱑⱙ̄ⱎⱅⰵⰿⱏ ⰲⱐ ⱄⰵⰱⱑ ⰲⱏ ⱄ҃ⱃⰴⱌⰻⰻ̄ⱈⱏ ⱄⰲⱁⰻ̄ⱈⱏ · ⱁ̄ ⰻ̄ⱁ̄ⰰ̄ⱀⱑ ⰵ̄ⰴⰰ ⱅⱏ ⰵ̄ⱄⱅⱏ ⱈ҃ⱏ ·
Ⱉⱅ҃ⰲⱑⱎⱅⰰⰲⰰⰰ̄ⱎⰵ ⰻ̄ⱁ̄ⰰ̄ⱀⱏ ⰲⱏⱄⱑⰿⱏ ⰳ҃ⰾⱔ · Ⰰ̄ⰸⱏ ⱁ̄ⱆⰱⱁ ⰽ҃ⱃⱎⱅⰰⱙ̄ ⰲⱏⰻ ⰲⱁⰴⱁⱙ̄ · Ⰳⱃⱔⰴⰵⱅⱏ ⰶⰵ ⰽⱃⱑⱂⰾⰵⰻ̄ ⰿⰵⱀⰵ · Ⰵ̄ⰿⱁⱆⰶⰵ ⱀⱑⱄⰿ̄ⱏ ⰴⱁⱄⱅⱁⰻ̄ⱀⱏ · ⱁ̄ⱅⱃⱑⱎⰻⱅⰹ ⱃⰵⰿⰵⱀⰵ ⱄⰰⱂⱁⰳⱁⱆ ⰵ̄ⰳⱁ · ⱅⱏ ⰲⱏⰹ ⰽⱃⱏⱄⱅⰻⱅⱏ ⰴ҃ⱈⰿⱏ ⱄ҃ⱅⱏⰻⰻ̄ⰿⱏ · ⰻ̄ ⱁ̄ⰳⱀⰵⰿⱏ ·
῾Ⰵⰿⱁⱆⰶⰵ ⰾⱁⱂⰰⱅⰰ ⰲⱏ ⱃⱘⰽⱁⱆ ⰵ̄ⰳⱁ · Ⰻ̄ ⱂⱁⱅⱃⱑⰱⰹⱅⱏ ⰳⱁⱆⰿⱀⱁ̄ ⱄⰲⱁⰵ̄ · Ⰻ̄ ⱄⱏⰱⰵⱃⰵⱅⱏ ⱂⱎⰵ̄ⱀⰻⱌⱘ ⰲⱏ ⰶⰹⱅⱐⱀⰻⱌⱘ ⱄⰲⱁⱙ̄ · ⰰ̄ ⱂⰾⱑⰲⱏⰹ ⱄⱏⰶⰵⰶⰵⱅⱏ ⱁ̄ⰳⱀⰵⰿⱏ ⱀⰵⰳⰰⱄⱔⱎⱅⰻⰻ̄ⰿ ·
Ⰿⱀ̄ⱁⰳⰰ ⰶⰵ ⰻ̄ⱀⰰ̄ ⱁ̄ⱆⱅⱑⱎⰰⱔ̄ · ⰱⰾⰰⰳⱁⰲⱑⱄⱅⱐⱄⱅⰲⱁⰲⰰⰰ̄ⱎⰵ ⰾⱓⰴⰵⰿⱏ ·· · · -

Ⱂⱃⰹⰴⰵ ⰻ̄ⱄ҃ⱏ ⰲⱏ ⱀⰰⰸⰰⱃⰵⱅⱏ · ⰻ̄ⰴⰵⰶⰵ ⰱⱑ ⰲⱏⱄⱂⰻⱅⱑⱀⱏ · ⰻ̄ ⰲⱏⱀⰻⰴⰵ ⱂⱁ ⱁ̄ⰱⱏⰹⱍⰰⱓ̄ ⱄⰲⱁⰵ̄ⰿⱁⱆ · ⰲⱏ ⰴⰵⱀⱐ ⱄⱘⰱⱁⱅⱏⱀⱏⰹ ⰲⱏ ⱄⱐⱀⱐⰿⰻⱎⱅⰵ · ··̅ ⰻ ⰲⱐⱄⱅⰰⱍⰹⱄⱅⱏ ·
ⰻ̄ ⰲⱏⰴⰰⱎⱔ ⰵ̄ⰿⱁⱆ ⰽⱐⱀⰻⰳⱏⰹ ⰻ̄ⱄⰰⰻ̄ⱔ̄ ⱂ҃ⱃⱃⰽⰰ · ⰻ̄ ⱃⰰⰸⰳⱐⱀⱘⰲⱏ ⰽⱐⱀⰻⰳⱏⰻ ⱁ̄ⰱⱃⱑⱅⰵ ⰿⱑⱄⱅⱁ · ⰻ̄ⰴⰵⰶⰵ ⰱⱑ ⱀⰰⱂⰹⱄⰰⱀⱁ ·
Ⰴ҃ⱈⱏ ⰳ҃ⱀⱐ ⱀⰰ ⰿⱐⱀⱑ҃ · ⰵ̄ⰳⱁⰶⰵ ⱃⰰⰴⰹ ⱂⱁⰿⰰⰸⰰ ⰿⱔ · Ⰱⰾⰰⰳⱁⰲⱑⱄⱅⰹⱅⰻ ⱀⰻⱎⱅⰻⰻ̄ⰿⱏ ⱂⱁⱄⱏⰾⰰ ⰿⱔ · ⰻ̄ⱌⱑⰾⰹⱅⱏ ⱄⱏⰽⱃⱁⱆⱎⰵⱀⱏⰹⱈⱏ ⱄ҃ⱃⰴⱌⰵⰿⱏ · ⱂⱃⱁⱂⱁⰲⱑⰴⰰⱅⰻ ⱂⰾⱑⱀⱐⱀⰻⰽⱁⰿⱏ ⱁⱅ҃ⱂⱁⱆⱎⱅⰵⱀⰻⰵ̄ · ⱄⰾⱑⱂⱏⰹⰿⱏ ⱂⱃⱁⰸⱐⱃⱑⱀⰹⰵ̄ · Ⱁⱅ҃ⱂⱁⱆⱄⱅⰻⱅⰻ ⱄⱏⰽⱃⱁⱆⱎⰵⱀⱏⰹⱔ̄ ⰲⱏ ⱁ̄ⱅⱏⱃⰰⰴⱘ ·
Ⱂⱃⱁⱂⱁⰲⱑⰴⰰⱅⰻ ⰾⱑⱅⱁ ⰳ҃ⱀⰵ ⱂⱃⰻⱔ̄ⱅⱐⱀⱁ ·
Ⰻ̄ ⱄⱏⰳⱐⱀⱘⰲⱏ ⰽⱐⱀⰹⰳⱏⰻ · ⰲⱏⰴⰰⱄⱅⱏ ⱄⰾⱁⱆⰷⱑ ⰻ̄ ⱄⱑⰴⰵ · ⰻ̄ ⰲⱐⱄⱑⰿⱏ ⰲⱏ ⱄⱐⱀⱐⰿⰻⱎⱅⰻ · ⱁ̄ⱍⰹ ⰱⱑⰰ̄ⱎⰵⱅⰵ ⰸⱐⱃⱔⱎⱅⰻ ⱀⰰ ⱀⱐ ·
Ⱀⰰⱍⱔⱅⱏ ⰶⰵ ⰳ҃ⰾⰰⱅⰹ ⰽⱐ ⱀⰹⰿⱏ · Ⱑ̄ⰽⱁ ⰴⱐⱀⰵⱄⱐ ⱄⱏⰱⱏⰹⱄ҃ ⱄⱔ · ⱂⰻⱄⰰⱀⰻⰵ̄ ⱄⰵ ⰲⱏ ⱁ̄ⱆⱎⰻⱓ̄ ⰲⰰⱎⰵⱓ̄ ·
ⰻ̄ ⰲⱐⱄⰻ ⱄⱐⰲⱑⰴⱑⱅⰵⰾⱐⱄⱅⰲ̄ⱁⰲⰰⰰ̄ⱈⱘ ⰵ̄ⰿⱁⱆ · ⰻ̄ ⰴⰹⰲⰾⱑⰰ̄ⱈⱘ ⱄⱔ · ⱁ̄ ⱄⰾⱁⰲⰵⱄⰵⱈⱏ ⰻ̄ ⰱⰾⰰⰳⱁⰴⱑⱅⰹ · ⰻ̄ⱄⱈⱁⰴⱔⱎⱅⰻⰻ̄ⱈⱏ ⰻ̄ⰸ ⱁⱆⱄⱅⱏ ⰵ̄ⰳⱁ ·· · -
Ⰻ̄ ⱃⰵⱍⰵ ⰽⱐ ⱀⰻⰿⱏ · ⰲⱄⱑ̄ⰽⱁ ⱃⰵⱍⰵⱅⰵ ⰿⰻ ⱂⱃⰹⱅⱍ̄ⱘ ⱄⰹⱙ̄ · ⰲⱃⰰⱍⱓ ⰻ̄ⱌⱑⰾⰹ ⱄⱔ ⱄⰰⰿⱏ · ⰻ̄ ⱃⱑⱎⱔ ⰵ̄ⰿⱁⱆ · ⰵ̄ⰾⰹⰽⱁ ⱄⰾⱏⰹⱎⰰⱈⱁⰿⱏ · ⰱⱏⰹⰲⱏⱎⰻⰻ̄ⱈⱏ ⰲⱏ ⰽⰰⱂⰵⱃⱀ̄ⰰⱁ̄ⱆⰿⱑ · ⱄⱏⱅⰲⱁⱃⰻ ⰻ̄ ⱄⱐⰴⰵ ⰲⱏ ⱁ̄ⱅ҃ⰵⱍⱄⱅⰲⰻⰻ̄ ⱄⰲⱁⰵ̄ⰿⱏ ·
Ⱃⰵⱍⰵ ⰶⰵ ᾽ⰰⰿⰹⱀ ⰳ҃ⰾⱙ ⰲⰰⰿⱏ · Ⱑ̄ⰽⱁ ⱀⰻⱅⱁⱃⱏⰹ ⰶⰵ ⱂ҃ⱃⱃⰽⱏ ⱀⰵ ⱂⱃⰻⱔ̄ⱅⰵⱀⱏ ⰵ̄ⱄⱅⱐ ⰲⱏ ⱁ̄ⱅ҃ⱍⱄⱅⰲⰻⰻ̄ ⱄⰲⱁ҃ⰵ̄ⰿⱏ ·
Ⰲⱏ ⰻ̄ⱄⱅⰹⱀⱘ ⰶⰵ ⰳ҃ⰾⱙ ⰲⰰⰿⱏ · ⱑ̄ⰽⱁ ⰿⱏⱀⱁⰳⱏⰻ ⰲⱏⰴⱁⰲⰻⱌⱔ ⰱⱑⱎⱔ ⰲⱏ ⰴⱐⱀⰻ ⰻ̄ⰾⰹⰻ̄ⱀⱏⰻ ⰲⱏ ⰻ̄ⰸ҃ⰾⰻ · Ⰵ̄ⰳⰴⰰ ⰸⰰⰽⰾⱓⱍⰻ ⱄⱔ ⱀ҃ⰱⱁ · ⱅⱃⰻ ⰾⱑⱅⰰ ⰻ̄ ⱎⰵⱄⱅⱐ ⰿ҃ⱑ҃ⱌⱐ · ⱑ̄ⰽⱁ ⰱⱏⰻⱄ҃ ⰳⰾⰰⰴⱏ ⰲⰵⰾⰵⰻ̄ ⱂⱁ ⰲⱏⱄⰵⰻ̄ ⰸⰵⰿⰻ ·
Ⰻ̄ ⱀⰻ ⰽⱐ ⰵ̄ⰴⰻⱀⱁⰻ̄ ⰶⰵ ⰻ̄ⱈⱏ · ⱂⱁⱄⱏⰾⰰⱀⱏ ⰱⱏⰻⱄⱅⱏ ⰻ̄ⰾⰻⱑ̄ · ⱅⱏⰽⰿ̄ⱁ · ⰲⱏ ⱄⰰⱃⰵⰲⱅⱘ ⱄⰻⰴⱁⱀⱏⱄⰽⱘⱙ̄ · ⰽⱐ ⰶⰵⱀⱑ ⰲⱏⰴⱁⰲⰻⱌⰻ ·
Ⰻ̄ ⰿⱀⱁ̄ⰷⰻ ⰱⱑⱎⱔ ⱂⱃⱁⰽⰰⰶⰵⱀⰻ ⰲⱏ ᾽҃ⰻⰸⰾⰻ ⱂⱃⰻ ⰻ̄ⰵ̄ⰾⰹⱄⰵⰻ ⱂⱃⱃ҃ⱌⱑ · ⰻ̄ ⱀⰻ ⰵ̄ⰴⰹⱀⱏ ⰶⰵ ⱁⱅ҃ ⱀⰻⱈⱏ ⱁ̄ⱍⰻⱄⱅⰻ ⱄⱔ · ⱅⱐⰽⰿⱁ ⱀⰵⰿ̄᾽ⰿⰰⱀⱏ ⰰ̄ⱄⱆ᾽ⱃⱄⰽ᾽ⱏⰻⰹ̄ ·
Ⰻ̄ ⰻ̄ⱄⱂⰾⱏⱀⰻⱎⱔ ⱄⱔ ⰲⱏⱄⰻ ⱑ̄ⱃⱁⱄⱅⰻ · ⱀⰰ ⱄⱐⱀⱐⰿⰻⱎⱅⰹⰻ̄ⱈⱏ · ⱄⰾⱏⰻⱎⱔⱎⱅⰵ ⱄⰻⰻ̄ ·
Ⰻ̄ ⰲⱏⱄⱅⰰⰲⱏⱎⰵ ⰻ̄ⰸⰳⱐⱀⰰⱎⱔ ⰻ̄ ⰻ̄ⰸ ⰳⱃⰰⰴⰰ · Ⰻ̄ ⰲⱑⱄⱔ ⰻ̄ ⰴⱁ ⰲⱃⱏⱈⰰ ⰳⱁⱃⱏⰹ · ⱀⰰ ⱀⰵⰻ̄ⰶⰵ ⰳⱃⰰⰴⱏ ⰻ̄ⱈⱏ ⱄⱏⰸⱐⰴⰰⱀⱏ ⰱⱑⰰ̄ⱎⰵ · ⰴⰰ ⰱⱘ ⰻ̄ ⱀⰻⰸⱐⱃⰹⱀⱘⰾⰹ ·
Ⱁ̄ⱀⱏ ⰶⰵ ⱂⱃⱁⱎⰵⰴⱏ ⱂⱁ ⱄⱃⱑⰴⱑ ⰻ̄ⱈⱏ ⰻ̄ⰴⱑⰰ̄ⱎⰵ ·
ⰻ ⰲⱏⱀⰻⰴⰵ ⰲⱏ ⰽⰰⱂⰵⱃⱀⰰⱁ̄ⱆⰿⱏ · ⰲⱏ ⰳⱃⰰⰴⱏ ⰳⰰⰾⰻⰾⰵⰻ̄ⱄⰽ̄ⱐ · Ⰻ̄ ⰱⱑ ⱁⱆⱍⱔ ⰲⱏ ⱄⱘⰱⱁⱅⱏⰹ ·
᾽ⰻ ⱁ̄ⱆⰶⰰⱄⰰ᾽ⰰⱈⱘ ⱄⱔ · ⱁ̄ ⱁ̄ⱆⱍⰵⱀⰹⰻ̄ ⰵ̄ⰳⱁ · Ⱑ̄ⰽⱁ ⱄⱏ ⰲⰾⰰⱄⱅⰹⱙ ⰱⱑ ⱄⰾⱁⰲⱁ ⰵ̄ⰳⱁ ·· · -
ⰻ̄ ⰱⱑ ⰲⱏ ⱄⱐⱀⱐⰿⰹⱎⱅⰹ ⱍ҃ⰾⰽⱏ · ⰻ̄ⰿⱏⰻ҃ ⰱⱑⱄⱏ ⱀⰵⱍⰹⱄⱅⱏ · ῾Ⰻ ⰲⱏⰸⱐⱂⰹ ⰳⰾⰰⱄ҃ⰿⱏ ⰲⰵⰾⰹⰵ̄ⰿⱏ ⰳ҃ⰾⱔ ·
Ⱁ̄ⱄⱅⰰⱀⰹ · ⱍⱅ̄ⱁ ⰵ̄ⱄⱅⱏ ⱀⰰⰿ ⰻ̄ ⱅⰵⰱⱑ ᾽҃ⰻⱄⰵ ⱀⰰⰸⰰⱃⱑⱀⰹⱀⰵ · Ⱂⱃⰹⱎⰵⰾⱏ ⰵ̄ⱄⰹ ⱂⱁⰳⱁⱆⰱⰹⱅⱏ ⱀⰰⱄⱏ · ⰲⱑⰿⱏ ⱅⱔ ⰽⱅ̄ⱁ ⰵ̄ⱄⰹ · ⱄ҃ⱅⱏⰻⰻ̄ ⰱ҃ⰶⰹⰻ̄ ·
Ⰻ̄ ⰸⰰⱂⱃⱑⱅⰹ ⰵ̄ⰿⱁⱆ ⰻ̄ⱄ҃ⱏ ⰳ҃ⰾⱔ · Ⱂⱁⰿⰾ҃ⱏ̄ⱍⰹ ⰻ̄ ⰻ̄ⰸⰹⰴⰹ ⰻ̄ⰸ  ⱀⰵⰳⱁ ⰻ̄ ⱂⱁⰲⱃⱏⰳⱏ ⰻ̄ ⰱⱑⱄⱏ · ⰻ̄ⰸⰹⰴⰵ ⰻ̄ⰸ ⱀⰵⰳⱁ · ⱀⰻⰽⰰⰽⱁⰶⰵ ⱀⰵ ⰲⱃⱑⰶⰴⱏ ⰵ̄ⰳⱁ ·
ⰻ̄ ⰱⱏⰻⱄ҃ ⱁ̄ⱆⰶⰰⱄⱏ ⱀⰰ ⰲⱐⱄⱑⱈⱏ · ⰻ̄ ⱄⱏⱅⱔⰷⰰⰰ̄ⱈⱘ ⱄⱔ ⰴⱃⱁⱆⰳⱏ ⰽⱐ ⰴⱃⱁⱆⰳⱁⱆ ⰳ҃ⰾⱎⱅⰵ · ⱍⱅ̄ⱁ ⰵ̄ⱄⱅⱏ ⱄⰾⱁⰲⱁ ⱄⰵ · Ⱑ̄ⰽⱁ ⰲⰾⰰⱄⱅⰹⱙ̄ ⰻ̄ ⱄⰹⰾⱁⱙ̆ ⰲⰵⰾⰹⱅⱏ ⱀⰵⱍⰹⱄⱅⱏⰹⰻ̄ⰿⱏ ⰴ҃ⱈⰿⱏ · ⰻ̄ ⰻ̄ⱄⱈⱁⰴⱔⱅⱏ ·· ·  -

Ⱄⱅⱁⱔ̄ ⰱⱑ ⰻ̄ⱄ҃ⱏ · ⱂⱃⰹ ⰵ̄ⰸⰵⱃⱑ ⰼⰵⱀⰹⱄⰰⱃⰵⱅ᾽ⱄⱅ̄ⱑ ·
Ⰻ̄ ⰲⰻⰴⱑ ⰴⱏⰲⰰ ⰽⱁⱃⰰⰱⰾⱑ ⱄⱅⱁⱔ̄ⱎⱅⰰ ⱂⱃⰻ ⰵ̄ⰸⰵⱃⱑ · ⱃⱏⰹⰱⰹⱅⰲⰹ ⰶⰵ ᾽ⱁⱎⰵⰴⱏⱎⰵ ⱁⱅ҃ ⱀⰵⱓ̄ ⱂⰾⰰⰽⰰⰰ̄ⱈⱘ ⰿⱃⱑⰶⱔ ·
Ⰲⱏⰾⱑⰸⱐ ⰶⰵ ⰲⱏ ⰵ̄ⰴⰹⱀⱏ ⱁⱅ҃ ⰽⱁⱃⰰⰱⰹⱌⱓ · ⰺ̄ⰶⰵ ⰱⱑ ⱄⰹⰿⱁⱀⱁⰲⱏ · ⰿⱁⰾⰹ ⰻ̄ ⱁ̄ⱅ ⰸⰵⰿⰾ҃ⱔ ⰲⱏⰸⰻⱅⰻ ⰿⰰⰾⱁ · Ⰻ̄ ⰻ̄ⱄⱑⰴⱏ ⰻ̄ⱄ ⰽⱁⱃⰰⰱⰾⱑ ᾽ⱁⱆⱍⰰⰰ̄ⱎⰵ ⱀⰰⱃⱁⰴⱏⰹ ·
Ⱑ̆ⰽⱁⰶⰵ ⱂⱃⱑⱄⱅⰰ ⰳ҃ⰾⱔ ⱃⰵⱍⰵ ⰽⱏ ⱄⰹⰿⱁⱀⱁⱆ · ⰲⱏⱑ̄ⰴⰹ ⰲⱏ ⰳⰾⱘⰱⰹⱀⱘ · ⰻ̄ ⰲⱏⰿⰵⱅⰹⱅⰵ ⰿⱃⱑⰶⱔ ⰲⰰⱎⱔ ⰲⱏ ⰾⱁⰲⰻⱅⰲ̄ⱘ ·
ⰻ̄ ⱁ̄ⱅⱏⰲⱑⱎⱅⰰⰲⱏ ⱄⰹⰿⱁⱀⱏ ⱃⰵⱍⰵ ⰵ̄ⰿⱁⱆ · Ⱀⰰⱄⱅⰰⰲⱐⱀⰹⱍⰵ ⱁ̄ⰱ ⱀⱁⱎⱅⱐ ⰲⱄ̄ⱘ ⱅⱃⱁⱆⰶⰴⱏⱎⰵ ⱄⱔ ⱀⰵ ᾽ⱔⱈⱁⰿⱏ ⱀⰹⱍⰵⱄⱁⰶⰵ · Ⱂⱁ ⰳ҃ⰾⱁⱆ ⰶⰵ ⱅⰲⱁⰵ̄ⰿⱁⱆ ⰲⱏⰿⰵⱅⰵⰿ ⰿⱃ̄ⱑⰶⱔ ·
ⰻ̄ ⱄⰵ ⱄⱏⱅⰲⱁⱃⱐⱎⰵ ⱁ̄ⰱⱔⱄⱔ ⰿⱀ̄ⱁⰶⱏⱄⱅⰲⱁ ⱃⱏⰻⰱⱏ · ⱂⱃⱁⱅⱃⱏⰷⰰⰰ̄ⱈⱘ ⰶⰵ ⱄⱔ ⰿⱃⱑⰶⱔ ⰻ̄ⱈⱏ ·
Ⰻ̄ ⱂⱁⰿⰰⱀⱘⱎⱔ ⱂⱃⰹⱍⱔⱄⱅⱐⱀⰻⰽⱁⰿⱏ · ⰺ̄ⰶⰵ ⰱⱑⰰ̄ⱈⱘ ⰲⱏ ⰴⱃⱁⱆⰷⱑⰿⱐ ⰽⱁⱃⰰⰱⰹ · ⰴⰰ ⱂⱃⰹⱎⰵⰴⱏⱎⰵ ⱂⱁⰿⱁⰳⱘⱅⱏ ⰻ̄ⰿⱏ · ⰻ̄ ⱂⱃⰻⰴⱘ҃̅ · ⰻ̄ ⰻ̄ⱄⱂⰾⱏⱀⰹⱎⱔ ⱁ̄ ⰱⰰ ⰽⱁⱃⰰⰱⰾⱑ · ⱑ̄ⰽⱁ ⱂⱁⰳⱃⱘⰶⰰⱅⰻ ⱄⱔ ⰻ̄ⰿⰰ ·
Ⰲⰹⰴⱑⰲⱏ ⰶⰵ ⱄⰹⰿⱁⱀⱏ ⱂⰵⱅⱃⱏ · ⱂⱃⰹⱂⰰⰴⰵ ⰽⱏ ⰽⱁⰾⱑⱀⱁⰿⰰ ⰻ̄ⱄ҃ⰲⱁⰿⰰ ⰳ҃ⰾⱔ · ⰻ̄ⰸⰹⰴⰹ ⱁⱅ҃ ⰿⰵⱀⰵ · ⱑ̄ⰽⱁ ⰿⱘⰶⱏ ⰳⱃⱑⱎⰵⱀⱏ ᾽ⰵⱄⰿⱏ ⰳ҃ⰹ ·
῾Ⱁⱆⰶⰰⱄⱏ ⰱⱁ ⱁ̄ⰴⱃⱏⰶⰰⰰ̄ⱎⰵ ⰻ̄ · ⰻ̄ ⰲ᾽ⱄⱔ ⰺ̄ⰶⰵ ⰱⱑⰰ̄ⱈⱘ ⱄⱏ ⱀⰹⰿⱏ · ⱁ̄ ⰾⱁⰲⰹⱅⰲⱑ ⱃⱏⰹⰱⱏ ⱔ̄ⰶⰵ ⱔ̄ⱄⱔ ·
Ⱅⰰⰽⱁⰶⰴⰵ ⰻ̄ ⰻ̄ⰰ̄ⰽⱁⰲⰰ · ⰻ̄ ⰻ̄ⱁ̄ⰰ̄ⱀⰰ ⱄ҃ⱀⰰ ⰸⰵⰲⰵⰴⰵⱁ̄ⰲⰰ · ⱑ̄ⰶⰵ ⰱⱑⱄⱅⰵ ⱁ̄ⰱⰵⱎⱅⱐⱀⰻⰽⰰ ⱄⰹⰿⱁⱀⱁⰲⰹ · ⰻ̄ ⱃⰵⱍⰵ ⰽⱏ ⱄⰻⱀⱁⱆ ⰻ̄ⱄ҃ⱏ · ⱀⰵ ⰱⱁⰻ̄ ⱄⱔ · ⱉⱅ҃ ⱄⰵⰾⱑ ⰱⱘⰴⰵⱎⰻ ⱍ҃ⰾⰽⱏⰻ ⰾⱁⰲⱔ ·
ⰻ̄ⰸⰲⰵⰸⱏⱎⰵ ⰽⱁⱃⰰⰱⰾⱏ ⱀⰰ ⰸⰵⰿⰾ҃᾽ⱙ · ⰻ̄ ⱁ̄ⱄⱅⰰⰲⱏⱎⰵ ⰲⱏⱄⰵ · ⰲⱏ ⱄⰾⱑⰴⱏ ⰵ̄ⰳⱁ ⰻ̄ⰴⱘ ·· · -
ⰱⱑ ⱁ̄ⱆⱍⱔ ⰻ̄ⱄ҃ⱏ · ⰻ̄ ⰱⱑⰰ̄ⱈⱘ ⱄⱑⰴⱔⱎⱅⰵ ⱇⰰⱃⰹⱄⰵⰻ̄ · ⰻ̄ ⰸⰰⰽⱁⱀⱁ᾽ⱁⱆⱍⰹⱅⰵⰾⰵ · ⰺ̄ⰶⰵ ⰱⱑⰰ̄ⱈⱘ ⱂⱃⰻⱎⱐⰾⰹ · ⱉⱅ҃ ⰲⱏⱄⱑⱈⱏ ⰲⱏⱄⰻⰹ̄ ⰳⰰⰾⰻⰾⰵⰻ̄ⱄⰽⱏ̄ · ⰻ̄ ⰻ̄ⱓ̄ⰴⰵⰻ̄ⱄⰽⱏ̄ ᾽ⰻ ⱁ̄ⱅⱏ ⰻ̄ⰵ̄ⱃⱁⱆⱄⰾ҃ⰿⰰ · ⰻ̄ ⱄⰹⰾⰰ ⰳ҃ⱀⱑ ⰱⱑ ⱌⱑⰾⰹⱅⰻⱔ̄ ·
ⰻ̄ ⱄⰵ ⰿⱘⰶⰻ · ⱀⱁⱄⱔⱎⱅⰵ ⱀⰰ ⱁ̄ⰴ᾽ⱃⱑ · ⱍ҃ⰾⰽⰰ ⰺ̄ⰶⰵ ⰱⱑ ⱁ̄ⱄⰾⰰⰱⰾⰵⱀⱏ · ⰻ̄ ⰻ̄ⱄⰽⰰⰰ̄ⱈⱘ ⰲⱏⱀⰵⱄⱅⰹ ⰻ̄ ⰻ̄ ⱂⱁⰾⱁⰶⰻⱅⰹ ⰻ̄ ⱂⱃⱑⰴⱏ ⱀⰻⰿⱏ ·
ⰻ̄ ⱀⰵ ⱁ̄ⰱⱃⱑⱅⱎⰵ ⰽⱘⰴⱁⱆ ⰲⱏⱀⰵⱄⱅⰹ · ⱀⰰⱃⱁⰴⰰ ⱃⰰⰴⰹ · ⰲⱏⰸⰾⱑⰸⱐⱎⰵ ⱀⰰ ⱈⱃⰰⰿⱏ · ⱄⰽⱁⰸⱑ ·:· ⱄⰽⱘⰴⱏⰾⱏⰻ · ⱀⰹⰸⱐⰲⱑⱄⰹⱎⱔ ᾽ⰻ · ⱄⱏ ⰾⱁⰶⰵⰿⱏ ⰵ̄ⰳⱁ ⱂⱁ
ⱄⱃⱑⰴⱑ ⱂⱃⱑⰴⱏ ᾽҃ⰻⱄⰰ · Ⰻ̄ ⰲⰹⰴⱑⰲⱏ ⰲⱑⱃⱘ ⰻ̄ⱈⱏ ⱃⰵⱍⰵ · Ⱍ҃ⰾⱍⰵ ⱁⱅ҃ⱂⱁⱆⱎⱅⰰⱙ̄ⱅⱏ ⱄⱔ ·:· ⱅⰵⰱⱑ ⰳⱃⱑⱄⰹ ⱅⰲⱁⰻ̄ ·
Ⰻ̄ ⱀⰰⱍⱔⱎⱔ ⱂⱁⰿⱏⰹⱎⰾⱑⱅⰹ ⰽⱐⱀⰹⰶⱐⱀⰹⱌⰻ ⰻ̄ ⱇⰰⱃⰹⱄⰵ᾽ⰻ · ⰳ҃ⰾⱎⱅⰵ · ⰽⱅ̄ⱁ ⰵ̄ⱄⱅⱏ ⱄⱐ · ⰺ̄ⰶⰵ ⰳ҃ⰾⰵⱅⱏ ⰲⰾⰰⱄⰲⰹⰿⰻⱙ̄ · ⰽⱅ̄ⱁ ⰿⱁⰶⰵⱅⱏ ⱁⱅ҃ⱂⱁⱆⱎⱅⰰⱅⰹ ⰳⱃⱑⱈⱏⰹ · ⱅⱏⰽⱏⰿⱁ ⰵ̄ⰴⰹⱀⱏ ⰱ҃ⱏ ·
Ⱃⰰⰸⱁⱆⰿⱑⰲⱏ ⰶⰵ ᾽҃ⰻⱄⱏ ⱂⱁⰿⱏⰹⱎⰾⰵⱀⰹⱑ ⰻ̄̄ⱈⱏ · ⱉⱅ҃ⰲⱑⱎⱅⰰⰲⱏ ⱃⰵⱍⰵ ⰻ̄ⰿⱏ · ⱍ᾽ⱅⱁ ⱂⱁⰿⱏⰹⱎⰾⱑ̄ⰵ̄{ⱅⰵ}ⱅⰵ ⰲⱏ ⱄ҃ⱃⰴⱌⰹⰻ̄ⱈⱏ ⰲⰰⱎⰹⱈⱏ ·
Ⱍⱐⱅⱁ ⰵ̄ⱄⱅⱏ · ⱁ̄ⱆⰴⱁⰱⱑⰵ̄ ⱃⰵⱎⱅⰹ ⱁ̄ⱄⰾⰰⰱⰵⱀⱁⱆⰿⱁⱆ ⱁⱅ҃ⱂⱁⱆⱎⱅⰰⱙ̄ⱅⱏ ⱅⰹ ⱄⱔ ⰳⱃⱑⱄⰻ ⱅⰲⱁⰻ̄ · ⰾⰹ ⱃⰵⱎⱅⰻ ⰲⱏⱄⱅⰰⱀⰻ ⰻ̄ ⱈⱁⰴⰹ ·
ⱀⱏ ⰴⰰ ⱁ̄ⱆⰲⱑⱄⱅⰵ · ⱑ̄ⰽⱁ ⰲⰾⰰⱄⱅⱏ ᾽ⰻⰿⰰⱅⱏ ⱄ҃ⱀⱏ ⱍ҃҃ⰾⱍⱏ ⱀⰰ ⰸⰵⰿⰻ ⱉ̄ⱅ҃ⱂⱁⱆⱎⱅⰰⱅⰹ ⰳⱃⱑⱈⱏⰹ · ⱃⰵⱍⰵ ⰶⰵ ⱁ̄ⱄⰾⰰⰱⰾⰵⱀⱁⱆⰿⱁⱆ · Ⱅⰵⰱⱑ ⰳ҃ⰾⱙ Ⰲⱏⱄⱅⰰⱀⰹ ⰻ̄ ⰲⱏⰸⱐⰿⰻ ⰾⱁⰶⰵ ⱅⰲⱁⰵ̄ ⰻ̄ ⰻ̄ⰴⰹ ⰲⱏ ⰴⱁⰿⱏ ⱄⰲⱁⰻ̄ ·
ⰻ̄ ⰰ̄ⰱⰻⰵ̄ ⰲⱏⱄⱅⰰⰲ ⱂⱃⱑⰴⱏ ⱀⰻⰿⰹ · ⰲⱏⰸⱔⱅⱏ ⱀⰰ ⱀⰵⰿⱏⰶⰵ ⰾⰵⰶⰰⰰ̄ⱎⰵ · ⰻ̄ ⰻ̄ⰴⰵ ⰲⱏ ⰴⱁⰿⱏ ⱄⰲⱁⰻ̄ ⱄⰾⰰⰲⱔ ⰱ҃ⰰ ·
ⰻ̄ ⱁ̄ⱆⰶⰰⱄⱏ ⱂⱃⰹⱔ̄ⱅ ⰲⱏⱄⱔ · ⰻ̄ ⱄⰾ̄ⰰⰲⰾⱑⰰ̄ⱈⱘ ⰱ҃ⰰ · ⰻ̄ ⰻ̄ⱄⱂⰾ̄ⱐⱀⰻⱎⱔ ⱄⱔ ⱄⱅⱃ̄ⰰⱈⱁⰿⱏ · ⰻ̄ ⰳ҃ⰾⰰⰰ̄ⱈⱘ · ⱑ̄ⰽⱁ ⰲⰹⰴⱑⱈⱁⰿⱏ ⰴⰹⰲⱐⱀⰰⰰ̄ ⰴⱐⱀⰵⱄ҃ ·· -
ⰻ̄ⰸⰹⰴⰵ ⰻ̄ⱄ҃ⱏ · ⰻ̄ ⱁ̄ⱆⰸⱐⱃⱑ ⰿⱏⰹⱅⰰⱃⱑ ⰻ̄ⰿⰵⱀⰵⰿⱏ ⰾⰵⱆ̄᾽ⰼⰻⱙ̆ · ⱄⱑⰴⱔⱎⱅⱏ ⱀⰰ ⰿⱏⰻⱅⱐⱀⰻⱌⰻ · ⰻ̄ ⱃⰵⱍⰵ ⰵ̄ⰿⱁⱆ ᾽ⰻⰴⰹ ⱂⱁ ⰿⱐⱀⱑ ·
ⰻ̄ ⱁ̄ⱄⱅⰰⰲⰾⱏ ⰲⱏⱄⱑ · ⰲⱏⱄⱅⰰⰲⱏ ⰲⱏ ⱄⰾⱑⰴⱏ ⰵ̄ⰳⱁ ⰻ̄ⰴⰵ ·
῾Ⰻ ⱄⱏⱅⰲⱁⱃⰻ ⱍⱃⱑⰶⰴⱀⰻⰵ̄ ⰲⰵⰾⰻⰵ̄ ⰾⰵⰲ᾽ⰼⰻⰻ̄ ·:· ⰵⰿⱁⱆ ⰲⱏ ⰴⱁⰿⱁⱆ ⱄⰲⱁⰵ̄ⰿⱏ · Ⰻ̄ ⰱⱑ ⱀⰰⱃⱁⰴⱏ ⰿⱀ̄ⱁⰳⱐ ⰿⱏⰻⱅⰰⱃⱐ ⰻ̄ⱀⱑⱈⱏ · ⰺ̄ⰶⰵ ⰱⱑⰰ̄ⱈⱘ ⱄⱐ ⱀⰻⰿⱏ ⰲⱏⰸⰾⰵⰶⱔⱎⱅⰵ ·
Ⰻ̄ ⱃⱐⱂⱏⱅⰰⰰ̄ⱈⱘ ⰽⱐⱀⰹⰶⱐⱀⰻⱌⰹ ⰻ̄ ⱇⰰⱃⰹⱄⰵⰻ̄ · ⰽⱏ ⱁ̄ⱆⱍⰵⱀⰻⰽⱁⰿⱏ ⰵ̄ⰳⱁ ⰳ҃ⰾⱎⱅⰵ · Ⱂⱁ ⱍⱐⱅⱁ ⱄⱐ ⰿⱏⰹⱅⰰⱃⰹ ⰻ̄ ⰳⱃⱑⱎⱏⱀⰻⰽⱏⰹ ⱑ̄ⱄⱅⱏ ⰻ̄ ⱂⰻⰵ̆ⱅⱏ ·
῾Ⱉ̄ⱅⱏⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ ⰻ̄ⰿ · ⱀⰵ ⱅⱃⱑⰱⱁⱆ᾽ⱙ̄ⱅⱏ ⱄⱏⰴⱃⰰⰲⰹⰻ ⰲⱃⰰⱍⰰ ⱀⱏ ⰱⱁⰾⱔⱎⱅⰹⰻ̄ ·
Ⱀⰵ ⱂⱃⰹⰴⱏ ⱂⱃⰹⰸⱐⰲⰰⱅⱏ ⱂⱃⰰⰲⰵⰴⱏⱀⰹⰽⱏ · ⱀⱏ ⰳⱃⱑⱎⱐⱀⰻⰽⱏⰹ ⰲⱏ ⱂⱁ҃ⰽⰰⰰ̄ⱀⰻⰵ̄ ··̅ -

ⱈⱁⰶⰴⰰⰰ̄ⱎⰵ ᾽҃ⰻⱄⱏ ⰲⱏ ⱄⱘⰱⱁⱅⱏ ⱄⰽⱁⰸⱑ ⱄⱑⰰ̄ⱀⰻⰰ̄ · ⰻ̄ ⰲⱏⱄⱅⱃⱏⰷⰰⰰ̄ⱈⱘ ᾽ⱁⱆⱍⰵⱀⰻⱌⰹ ᾽ⰵⰳⱁ ⰽⰾⰰⱄⱏⰹ · ⰻ̄ ⱑ̄ⰴⱑⰰ̄ⱈⱘ ⰻ̄ⱄⱅⰹⱃⰰⱙ̄ⱎⱅⰵ ⱃⱘⰽⰰⰿⰰ ·
Ⰵ̄ⱅⰵⱃⰻ ⰶⰵ ⱉⱅ҃ ⱇⰰⱃⰹⱄⰵⰻ ⱃⱑⱎⱔ ⰻ̄ⰿⱏ · ⱍⱐⱅⱁ ⱅⰲⱁⱃⰹⱅⰵ ⰵ̄ⰳⱁⰶⰵ ⱀⰵ ⰴⱁⱄⱅⱁⰻ̄ⱅⱏ ⱅⰲⱁⱃⰹⱅⰻ ⰲⱐ ⱄⱘⰱⱁⱅⱘ ·
Ⰻ̄ ⱉ̄̄ⱅⱏⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ · ⱀⰻ ⰾⰹ ⱄⰵⰳⱁ ⰵ̄ⱄⱅⰵ ⱍⱐⰾⰹ · Ⰵ̄ⰶⰵ ⱄⱏⱅⰲⱁⱃⰹ ⰴ҃ⰴⱏ · Ⰵ̄ⰳⰴ̄ⰰ ⰲⱏⰸⱐⰰ̄ⰾⰽ̄ⰰ ⱄⰰⰿⱏ ⰻ̄ ⰺ̄ⰶⰵ ⱄⱏ ⱀⰻⰿⱏ ⰱⱑⰰ̄ⱈⱘ ·
ⰽⰰⰽⱁ ⰲⱏ ⰴⱁⰿⱏ ⰱ҃ⰶⰹⰻ̄ · ῾Ⰻ ⱈⰾⱑⰱⱏⰹ ⱂⱃⱑⰴⱏⰾⱁⰶⰵⱀⰻⱑ̄ · ⱂⱃⰹⰵ̄ⰿⱏ ⱑ̄ⱄⱅⱏ · ⰻ̄ ⰴⰰⱄⱅⱏ ⰻ̄ ⱄⱘⱎⱅⰻⰻ̄ⰿⱏ ⱄⱐ ⱀⰻⰿⱐ · ⰻ̄ⱈⱏⰶⰵ ⱀⰵ ⰴⱁⱑ̄ⱎⰵ ⱑ̄ⱄⱅⰹ · ⱅⱏⰽⱏⰿⱁ ᾽ⰻⰵ̄ⱃⰵⱁ̄ⰿⱏ ⰵ̄ⰴⰹⱀⱑⰿ ·
ⰻ̄ ⰳ҃ⰾⰰⰰ̄ⱎⰵ ⰻ̄ⰿⱏ · Ⱑ̄ⰽⱁ ⰳ҃ⱐ ⰵ̄ⱄⱅⱏ ⱄ҃ⱀⱏ ⱍ҃ⰾⱍⱏ ⱄⱘⰱⱁⱅⱑ ·
Ⰱⱏⰹⱄ҃ ⰶⰵ ⰲⱏ ⰴⱃⱁⱆⰳⱘ᾽ⱙ ⱄⱘⰱⱁⱅⱘ · Ⰲⱏⱀⰹⱅⰹ ⰵ̄ⰿⱁⱆ ⰲⱏ ⱄⱐⱀⱐⰿⰹⱎⱅⰵ · ⰻ̄ ⱁ̄ⱆⱍⰹⱅⰻ · Ⰻ̄ ⰱⱑ ⱍ҃ⰽⱐ ⱅⱁⱆ · Ⰻ̄ ⱃⱘⰽⰰ ⰵ̄ⰿⱁⱆ ⰱⱑ ⰴⰵⱄⱀⰰⱑ̄ ⱄⱁⱆⱈⰰ ·
Ⰻ̄ ⱀⰰⰸⰹⱃⰰⰰ̄ⱈⱘ ⰻ̄ ⰽⱐⱀⰻⰶⱐⱀⰹⱌⰹ · Ⰰ̄ⱎⱅⰵ ⰲⱏ ⱄⱘⰱⱁⱅⱘ ⰻⱌ̄ⱑⰾⰹⱅⱏ [ⰹ̄] · ⰴⰰ ⱁ̄ⰱⱃⱔⱎⱅ[ⱘⱅ]ⱏ ⱃ[ⱑ]ⱍⱐ ⱀⰰ ⱀⱐ ·
ⱁ̄ⱀⱏ ⰶⰵ ⰲⱑⰴⱑⰰ̄ⱎⰵ ⱂⱁⰿⱏ {·} ⱎⰾⰵⱀⰻⱑ̄ ⰻ̄ⱈⱏ · Ⰻ̄ ⱃⰵⱍⰵ ⰿⱘⰶⰵⰲⰹ ⰻ᾽ⰿⱘⱎⱅⱓⰿⱁⱆ ⱄⱁⱆⱈⱘ᾽ⱙ ⱃⱘⰽⱘ · Ⰲⱏⱄⱅⰰⰲⱏ ⰻ̄ ⱄⱅⰰⱀⰻ ⱂⱁ ⱄⱃⱑⰴⱑ · Ⱁ̄ⱀⱏ ⰶⰵ ⰲⱏⱄⱅⰰⰲⱏ ⱄ᾽ⱅⰰ ·
ⱃⰵⱍⰵ ⰶⰵ ⰻ̄ⱄ҃ⱏ ⰽⱐ ⱀⰻⰿⱏ · Ⰲⱏⱂⱃⱁⱎⱘ ⰲⱏⰹ · ⰰ̄ⱎⱅⰵ ⰴⱁⱄⱅⱁ{ⱄⱅⱁ}ⰻ̄ⱅⱏ ⰲⱏ ⱄⱘⰱⱁⱅⱏ · ⰴⱁⰱⱃⱁ ⱄⱏⱅⰲⱁⱃⰹⱅⰹ ·:· ⰾⰹ ⰸⱐ{··}ⰾⱁ ⱄⱐⱅⰲⱁⱃⰹⱅⰹ · ⰴ҃ⱎⱘ ⱄ҃ⱂⱄⱅⰻ ⰾⰻ ⱂⱁⰳⱁⱆⰱⰹⱅⰹ ·
·:· ᾽ⰻ ⰲⱏⰸⱐⱃⱑⰲⱏ ⱀⰰ ⰲⱏⱄⱔ · ⱃⰵⱍⰵ ⰵ̄ⰿⱁ̄ⱆ · Ⱂⱃⱁⱄⱅⱐⱃⰹ ⱃⱘⰽⱘ ⱅⰲⱁⱙ̄ · ⱁ̄ⱀⱏ ⰶⰵ ⱂⱃⱁⱄⱅⱐⱃⱑⱅⱏ · ⰻ̄ ⱁ̄ⱆⱅⰲⱃⱏⰴⰹ ⱄⱔ ⱃⱘⰽⰰ ⰵ̄ⰿⱁⱆ ⱄⱏⰴⱃⰰⰲⰰ · ⱑ̄ⰽⱁ ⰻ̄ ⰴⱃⱁⱆⰳⰰⱑ̄ ·· · -
ⱂⱃⰹⰴⱘ ⱀⰰⱃⱁⰴⰹ ⱁⱅ҃ ⱁ̄ⱆⱍⰵⱀⰹⰽⱏ ·:· ⰻ҃ⱄⰲⱏ · ⰻ̄ ⰿⱀⱁⰶⱐⱄⱅⰲⱁ ⰿ᾽ⱀⱁⰳⱏ ⰾⱓⰴⰵⰻ̄ · ⱉⱅ҃ ⰲⱏⱄⰵⱔ̄ ⰻ̄ⱓ̄ⰴⰵⱔ̄ ⰻ̄ⰵ̄ⱃⰾ҃ⰿⰰ · ⰻ̄ ⱂⱁⰿⱁⱃⰹⱑ ⱅⱆⱃⱐⱄⰽⰰ ⰻ̄ ⱄⰻⰴⱁⱀⱐⱄⰽⰰ ·
ⰺ̄ⰶⰵ ⱂⱃⰻⰴⱘ ⱂⱁⱄⰾⱁⱆⱎⰰⱅⱏ ⰵ̄ⰳⱁ · ⰻ̄ ⰻ̄ⱌⱑⰾⰻⱅⱏ ⱄⱔ ⱁ̄ⱅⱏ ⱀⰵⰴⱘⰳⱐ ⱄⰲⱁⰻⱈⱏ · ⰻ̄ ⱄⱅⱃⰰⰶⰴⱘⱎⱅⰹⰻ̄ ⱁⱅ҃ ⱀⰵⰴⱘⰳⱐ ⱄⰲⱁⰻ̄ⱈⱏ ⱌⱑⰾⱑⰰ̄ⱈⱘ ⱄⱔ ·
ⰻ̄ ⰲⱏⱄⱐ ⱀⰰⱃⱁⰴⱏ ⰻ̄ⱄⰽⰰⰰ̄ⱎⰵ ⱂⱃⰹⰽⰰⱄⰰⱅⰻ ⱄⱔ ⰵ̄ⰿⱏ · ⱑ̄ⰽⱁ ⱄⰻⰾⰰ ⰻ̄ⰸ ⱀⰵⰳⱁ ⰻ̄ⱄⱈⱁⰶⰴⰰⰰ̄ⱎⰵ · ⰻ̄ ⰻ̄ⱌⱑⰾⱑⰰ̄ⱎⰵ ⰲⱄⱔ ·
Ⰻ̄ ⱅⱏ ⰲⱏⰸⰲⰵⰴ ⱁ̄ⱍⰹ ⱄⰲⱁⰻ̄ ⱀⰰ ⱁ̄ⱆⱍⰵⱀⰹⰽⱏⰹ ⱄⰲⱁⱔ̄ · ⰳ҃ⰾⰰⰰ̄ⱎⰵ · Ⰱⰾⰰⰶⰵⱀⰻ ⱀⰹⱎⱅⰹⰻ̄ ⰴ҃ⱈⱁⰿⱏ Ⱑ̄ⰽⱁ ⰲⰰⱎⰵ ⰵ̄ⱄⱅⱏ ⱌ҃ⱃⱄⱅⰲⱁ ⱀ҃ⰱⱄⱏⱀⱁⰵ̄
Ⰱⰾⰰⰶⰵⱀⰻ ⰰ̄ⰾ᾽ⱍⱘⱎⱅⰻⰹ ⱀⱏⰻⱀⱑ ⱑ̄ⰽⱁ ⱅⰹ ⱀⰰⱄⱏⰹⱅⱔⱅⱏ ⱄⱔ · Ⰱⰾⰰⰶⰵⱀⰻ ⱂⰾⰰⱍⱙⱎⱅⰻⰻ̄ ⱄⱔ ⱀ̄ⱀ̄ⱑ · Ⱑ̄ⰽⱁ ⰲⱏⱄⰿ̄ⱑⰵⱅⰵ ⱄⱔ ·
Ⰱⰾⰰⰶⰵⱀⰻ ⰱⱘⰴⰵⱅⰵ · Ⰵ̄ⰳⰴⰰ ⰲⱏⰸⱀⰵⱀⰰⰲⰻⰴⱔⱅ ⰲⱏⰹ ⱍ҃ⰾⱌⰻ · ⰻ̄ ⰵ̄ⰳⰴⰰ ⱃⰰⰸⰾⱘⱍⱔⱅ ·· ⰲⱏⰻ · ·:· ⰻ ⱂⱃⱁⱀⰵⱄⱘⱅⱏ ⰻ̄ⰿⱔ ⰲⰰⱎⰵ ⱑ̄ⰽⱁ ⰸⱐⰾⱁ · ⱄ҃ⱀⰰ ⱍ҃ⰾⱍⱑ ⱃⰰⰴⰹ ·
Ⰲⱏⰸⰴⱃⰰⰴⱁⱆⰻ̄ⱅⰵ ⱄⱔ ⰲⱏ ⱅⱏ ⰴⰵⱀⱐ ⰻ̄ ⰲⱏⰸⰻⰳⱃⰰⰻ̄ⱅⰵ · Ⱄⰵ ⰿⱐⰸⰴⰰ ⰲⰰⱎ҃ ⰿ᾽ⱀⱁⰳⰰ ⱀⰰ ⱀⰱ҃ⱄⱈ ··̅ -
Ⱑ̄ⰽⱁⰶⰵ ⱈⱁⱎⱅⰵⱅⰵ ⰴⰰ ⱅⰲⱁⱃⱔⱅⱏ ⰲⰰⰿⱏ ⱍ҃ⰾⱌⰹ · ⰻ̄ ⰲⱏⰹ ⱅⰲⱁⱃⰹⱅⰵ ⰻ̄ⰿⱏ ⱅⰰⰽⱁⰶⰴ̄ⰵ ·
῾Ⰻ ⰰ̄ⱎⱅⰵ ⰾⱓⰱⰹⱅⰵ ⰾⱓⰱⱔⱎⱅⱔⱔ̄ ⰲⱏⰹ · ⰽⰰⱑ̄ ⰲⰰⰿⱏ ⱈⰲⰰⰾⰰ ⰵ̄ⱄⱅⱏ · ⰻ̄ⰱⱁ ⰻ̄ ⰳⱃⱑⱎⱏⱀⰻⱌⰻ · ⰾⱓⰱⱔⱎⱅⱔⱔ̄ ⰾⱓⰱⱔⱅⱏ ·
ⰻ̄ ⰰ̄ⱎⱅⰵ ⰱⰾⰰⰳⱁⱅⰲⱁⱃⰻⱅⰵ · ⰱⰾⰰⰳⱁⱅⰲⱁⱃⱔⱎⱅⰻⰻ̄ⰿ ⰲⰰⰿⱏ ⰽⰰⱑ̄ ⰲⰰⰿⱏ ⱈⰲⰰⰾⰰ ⰵⱄⱅⱏ · ⰻ̄ⰱⱁ ⰻ̄ ⰳⱃⱑⱎⱐⱀⰹⱌⰻ ⱅⱁⰶⰴⰵ ⱅⰲⱁⱃⱔⱅⱏ ·
ⰻ̄ ⰰ̄ⱎⱅⰵ ⰲⱏ ⰸⰰⰵ̄ⰿⱏ ⰴⰰⰵ̄ⱅⰵ ⱉⱅ҃ ⱀⰻⱈⰶⰵ ⱍⰰⰵ̄ⱅⰵ ⰲⱏ ⱄⱂⱃⰹⱔ̄ⱅⰹ · ⰽⰰⱑ̄ ⰲⰰⰿⱏ ⱈⰲⰰⰾⰰ ⰵ̄ⱄⱅⱏ · ⰻ̄ⰱⱁ ⰻ̄ ⰳⱃⱑⱎⱏⱀⰻⱌⰹ ⰳⱃⱑⱎⱏⱀⰻⰽⱁⰿⱏ · ⰲⱏ ⰸⰰⰵ̄ⰿⱏ ⰴⰰⱙ̄ⱅⱏ · ⰴⰰ ⰲⱏⱄ᾽ⱂⱃⰻⰻ̄ⰿⱘⱅⱏ ⱃⰰⰲⱏⱀⱁ ·
Ⱁ̄ⰱⰰⱍⰵ ⰾⱓⰱⰹⱅⰵ ⰲⱃⰰⰳⱏⰻ ⰲⰰⱎⱔ · ⰻ̄ ⰴⱁⰱⱃⱁ ⱅⰲⱁⱃⰹⱅⰵ ⰹⰿⱏ · Ⰻ̄ ⰲⱏ ⰸⰰⰻ̄ⰿⱏ ⰴⰰⰴⰹⱅⰵ · ⱀⰻⱍⰵⱄⱁⰶⰵ ⱀⰵ ⱍⰰⱙ̄ⱎⱅⰵ · ⰻ̄ ⰱⱘⰴⰵⱅⱏ ⰿⱏⰸⰴⰰ ⰲⰰⱎⰰ ⰿⱀ̄ⱁⰳⰰ · Ⰻ̄ ⰱⱘⰴⰵⱅⰵ ⱄ҃ⱀⱁⰲⰵ ⰲⱏⰹⱎⱏⱀⱑⰰ̄ⰳⱁ · Ⱑ̄ⰽⱁ ⱅⱏ ⰱⰾⰰⰳⱏ ⰵ̄ⱄⱅⱏ · ⱀⰰ ⱀⰵⰲⱏⰸⰱⰾⰰⰳⱁ ⰴⱑⱅⱏⱀⱏⰹⱔ̄ · ⰻ̄ ⰸⱐⰾⱏⰹⱔ̄ ·
ⰱⱘⰴⱑⱅⰵ ⰿ҃ⰾ҃ⱄⱃⰴⰹ ⱑ̄ⰽⱁ ⰻ̄ ⱁ̄ⱌ҃ⱐ ⰲⰰⱎ ⰿ҃ⰾ҃ⱄⱃⰴⱏ ⰵ̄ⱄ᾽ⱅⱏ ·· -

ⰲⱏⱀⰹⰴⰵ ⰻ̄ⱄ҃ⱏ ⰲⱏ ⰽⰰⱂⰵⱃⱀ̄ⰰⱁ̄ⱆⰿ ·
Ⱄⱐⱅⱐⱀⰻⰽⱁⱆ ⰶⰵ ⰵ̄ⰴⰵⱃⱁⱆ ⱃⰰⰱⱐ  ⰸⱐⰾⱑ ⰱⱁⰾⱔ ⱁ̄ⱆⰿⰻⱃⰰⰰ̄ⱎⰵ · ⰺ̄ⰶⰵ ⰱⱑ ⰵ̄ⰿⱁⱆ ⱍⱐⱄⱅⰵⱀⱏ ·
ⱄⰾⱏⰻⱎⰰⰲⱏ ⰶⰵ ⱁ̄ ⰻ̄ⱄ҃ⱑ · Ⱂⱁⱄⱏⰾⰰ ⰽⱐ ⱀⰵⰿⱁⱆ · ⱄⱅⰰⱃⱌ̄ⱔ ⰾⱓⰴ᾽ⱄⰽⱏⰻⱔ̄ · ⰿⱁⰾⱔ ⰻ̄ ⰴⰰ ⱂⱃⰹⱎⰵⰴⱏ ⱄ҃ⱂⱄⰵⱅⱏ ⱃⰰⰱⰰ ⰵ̄ⰳⱁ ·
ⱁ̄ⱀⰻ ⰶⰵ ⱂⱃⰻⱎⰵⰴⱏⱎⰵ ⰽⱐ ⰻ̄ⱄ҃ⰲⰻ · ⰿⰾ҃ⱑⰰ̄ⱈⱘ ⰻ̄ ⱅⱐⱎⱅⱏⱀⱁ · ⰳ҃ⰾⱎⱅⰵ  ⰵ̄ⰿⱁⱆ · Ⱑ̄ⰽⱁ ⱄⱅⱁⰻ̄ⱀⱏ ⰵ̄ⱄⱅⱏ · ⰵ̄ⰶⰵ ⰰⱎⱅⰵ ⰴⰰⱄⰹ ⰵ̄ⰿⱁⱆ ·
ⰾⱓⰱⰹⱅⱏ ⰱⱁ ⱔ̄ⰸⱏⰹⰽⱏ ⱀⰰⱎⱐ · ⰻ̄ ⱄⱐⱀⱐⰿⰹⱎⱅⰵ ⱅⱐ · ⱄⱐⰸⱐⰴⰰ ⱀⰰⰿⱏ ·
ⰻ̄ⱄ҃ⱏ ⰶⰵ ⰻ̄ⰴⱑⰰ̄ⱎⰵ ⱄⱐ ⱀⰹⰿⰹ · ⰵ̄ⱎⱅⰵ ⰶⰵ ⰵ̄ⰿⱁⱆ ⰻ̄ⰴⱘⱎⱅⱓ ⱄⱐ ⱀⰻⰿⰻ ⱀⰵ ⰴⰰⰾⰵⱍⰵ ⱄⱘⱎⱅⱁⱆ ⱁⱅ҃ ⰴⱁⰿⱁⱆ · Ⱂⱁⱄⱏⰾⰰ ⰽⱐ ⱀⰵⰿⱁⱆ ⱄⱐⱅⱐⱀⰻⰽⱏ ⰴⱃⱁⱆⰳⰰⰳⱁ · ⰳⰾ҃ⱔ [ⰵ]ⰿⱁⱆ · ⰳ҃ⰻ ⱀⰵ ⰴⰲ̄ⰹⰶⰻ ⱄⱔ · ⱀⱑⱄⰿ̄ⱏ ⰱⱁ ⰴⱁⱄⱅⱁⰻ̄ⱀⱏ · ⰴⰰ ⱂⱁⰴⱏ ⰽⱃⱁⰲⱏ ⰿⱁⰻ̄ ⰲⱏⱀⰻⰴⰵⱎⰹ ·
Ⱅⱑⰿⱐ ⰶⰵ ⱀⰻ ⱄⰵⰱⰵ ⰴⱁⱄⱅⱁⰻ̄ⱀⰰ ⱄⱏⱅⰲⱁⱃⰹⱈⱏ ⱂⱃⰹⱅⰹ ⰽⱐ ⱅⰵⰱⱑ · ⱀⱏⱃⱐⱌⰹ ⱄⰾⱁⰲⱁⰿⱐ · ⰻ̄ⱌⱑⰾⱑⰵ̄ⱅⱏ ⱁ̄ⱅⱃⱁⰽⱐ ⰿⱁ᾽ⰻ ·
Ⰰ̄ⰸⱐ ⰱⱁ ⱍ҃ⰾⰽⱏ ⰵ̄ⱄⰿⱏ̄ ⱂⱁ҃ⰴⱏ ⰲⰾⰰⱄⱅⰵⰾⰹ ⱁ̄ⱆⱍⰻⱀⰵⱀⱏ · ⰻ̄ ⰻ̄ⰿⱑⱔ̄ ⱂⱁⰴⱏ ⱄⱁⰱⱁⱙ̄ ⰲⱁⰻ̄ⱀⱏⰹ · ⰻ̄ ⰳ҃ⰾⱙ ⱄⰵⰿⱁⱆ ⰻ̄ⰴⰹ ⰻ̄ ⰻ̄ⰴⰵⱅⱏ · ⰻ̄ ⰴⱃⱁⱆⰳⱁⱆⰿⱁⱆ ⱂⱃⰻⰴⰹ ⰻ̄ ⱂⱃⰹⰴⰵⱅ · ⰻ̄ ⱃⰰⰱⱁⱆ ⰿⱁⰵ̄ⰿⱁⱆ · ⱄⱐⱅⰲⱁⱃⰹ ⱄⰵ ⰻ̄ ⱄⱏⱅⰲⱁⱃⰻⱅⱏ ·
ⱄⰾⱏⰹⱎⰰⰲⱏ ⰶⰵ ⱄⰵ ⰻ̄ⱄ҃ⱏ · ⱍⱓⰴⰹ ⱄⱔ ⰵ̄ⰿⱁⱆ · ⰻ̄ ᾽ⱁⰱⱃⰰⱎⱅⱏ ⱄⱔ

ⱂⱁⱄⰾⱑⰴⱁⱆⱙ̄ⱎⱅⱁⱆⰿⱁⱆ ⱀⰰⱃⱁⰴⱁⱆ ⱃⰵⱍⰵ · ῾Ⰰⰿⰻⱀ҃ ⰳ҃ⰾⱙ ⰲⰰⰿ · ⱀⰻ ⰲⱏ ⰻ̄ⰸ҃ⰾⰹ

ⱅⱁⰾⰻⰽⱏⰹ ⰲⱑⱃⱏⰹ ⱁ̄ⰱⱃⱑⱅⱏ ·
Ⰻ̄ ⰲⱏⰸⰲⱃⰰⱎⱅⱏⱎⰵ ⱄⱔ ⰲⱏ ⰴⱁⰿⱏ ⱂⱁⱄⱐⰾⰰⱀⰹⰻ̄ · ⱁ̄ⰱⱃⱑⱅⱘ ⰱⱁⰾⱔⱎⱅⰰⰰ̄ⰳⱁ ⱃⰰⰱⰰ ⰻ̄ⱌⱑⰾⱑⰲⱏⱎⰰ ·· · -
ⰻ̄ⰴⱑⰰ̄ⱎⰵ ⰻ̄ⱄ҃ⱏ ⰲⱏ ⰳⱃⰰⰴⱏ ⱀⰰⱃⰹⱌⰰⰵ̄ⰿⱏⰹ ⱀⰰⰻ̄ⱀⱏ · Ⰻ̄ ⱄⱐ ⱀⰻⰿⱏ ⰻ̄ⰴⱑⰰ̄ⱈⱘ ⱁ̄ⱆⱍⰵⱀⰻⱌⰹ ⰵ̄ⰳⱁ · ⰻ̄ ⱀⰰⱃⱁⰴⱏ ⰿⱏⱀⱁⰳⱏ ·
Ⱑ̄ⰽⱁ ⰶⰵ ⱂⱃⰹⰱⰾⰹⰶⰻⱎⱔ ⱄⱔ ⰽⱐ ⰲⱃⰰⱅⱁⰿ ⰳⱃⰰⰴⰰ · Ⰻ̄ ⱄⰵ ⰻ̄ⰸⱀⱁⱎⰰⰰ̄ⱈⱘ ⱁ̄ⱆⰿⰵⱃⱎ̄ⰰ · ⱄ҃ⱀⰰ ⰵ̄ⰴⰹⱀⱁⱍⱔⰴⰰ · ⰿ҃ⱅⱃⰹ ⱄⰲⱁⰵ̄ⰻ̄ · ⰻ̄ ⱅⰰ ⰱⱑ ⰲⱏⰴⱁⰲⰰ · Ⰻ̄ ⱀⰰⱃⱁⰴⱏ ⱁⱅ҃ ⰳⱃⰰⰴⰰ · ⰱⱑ ⰿⱐⱀⱁⰳⱐ ⱄⱐ ⱀⰵⱙ̄ ·
ⰻ̄ ⰲⰹⰴⱑⰲⱏ ⱙ̄ ⰳ҃ⱐ · ⰿ҃ⰾ҃ⱄⱃⰴⱁⰲⰰ ᾽ⱙ · ⰻ̄ ⱃⰵⱍⰵ ⰵ̄ⰻ̄ · Ⱀⰵ ⱂⰾⰰⱍⰹⱄⱔ ·
Ⰻ̄ ⱂⱃⰻⱄⱅⱘⱂⰾⱐ ⰽⱁⱄⱀⱘ ⱄⱔ ⰲⱏ ⱁ̄ⰴⱃ᾽ⱏ · ⱀⱁⱄⱔⱎⱅⰵ᾽ⰻ ⰶⰵ ⱄⱅⰰⱎⱔ · Ⰻ̄ ⱃⰵⱍ̄ⰵ · ⱓ̄ⱀⱁⱎⰵ ⱅⰵⰱⱑ ⰳ҃ⰾⱙ ⰲⱏⱄⱅⰰⱀⰻ ·
ⰻ̄ ⱄⱑⰴⰵ ⰿⱃⱏⱅⰲⱏⰻⰻ̄ · ⰻ̄ ⱀⰰⱍⱔⱅ ⰳ҃ⰾⰰⱅⰹ ·
Ⱂⱃⰹⱔ̄ⱅⱏ ⰶⰵ ⱄⱅⱃⰰⱈ ⰲⱐⱄⱔ · ⰻ̄ ⱄⰾⰰⰲⰾⱑⰰ̄ⱈⱘ ⰱ҃ⰰ ⰳ҃ⰾⱎⱅⰵ · Ⱑ̄ⰽⱁ ⱂ҃ⱃⱃⰽⱏ ⰲⰵⰾⰹⰻ ⰲⱏⱄⱅⰰ ⰲⱏ ⱀⰰⱄⱏ · Ⰻ̄ ⱑ̄ⰽⱁ ⱂⱁⱄⱑⱅⰻ ⰳ҃ⱐ ⰱ҃ⱏ ⰾⱓⰴⰻⰻ̄ ⱄⰲⱁⰻ̄ⱈⱏ ·· · -
ⰿⱁⰾⱑⰰ̄ⱎⰵ ⰵ̄ⰴⰵⱃⱏ ·:· ⱇⰰⱃⰹⱄⰵⰻ̄ ⰻ̄ⱄ҃ⰰ · ⰴⰰ ⰱⰹ ⱑ̄ⰾⱏ ⱄⱐ ⱀⰻⰿⱐ ⰻ̄ ⰲⱏⱎⰵⰴⱏ  ⰲⱏ ⰴⱁⰿⱏ ⱇⰰⱃⰹⱄⰵⱁ̄ⰲ ⰲⱏⰸⰾⰵⰶⰵ ·
ⰻ̄ ⱄⰵ ⰶⰵⱀⰰ ⰲⱏ ⰳⱃⰰⰴⱑ · ⱑ̄ⰶⰵ ⰱⱑ ⰳⱃⱑⱎⱏⱀⰻⱌⰰ · ⰲⰻⰴⱑⰲⱏⱎⰹ ⰻ̄ ⱑ̄ⰽⱁ ⰲⱏⰸⰾⰵⰶⰹⱅⱏ · ⰲⱏ ⱈⱃⰰⰿⰹⱀⱑ ⱇⰰⱃⰹⱄⰵⱁ̄ⰲⱑ · ⱂⱃⰹⱀⰵⱄⱐⱎⰹ ⰰ̄ⰾⰰⰲⰰⱄⱅⱃⱏ ⰿⰹⱃⰰ
ⰻ̄ ⱄⱅⰰⰲⱏⱎⰻ ⱄⱐⰸⰰⰴⰹ · ⱂⱃⰹ ⱀⱁⰳⱁⱆ ⰵ̄ⰳⱁ · ⱂⰾⰰⱍⱔⱎⱅⰹ ⱄⱔ · ⱀⰰⱍⱔⱅⱏ ⱄⰾⱏⰸⰰⰿⰻ ⱁ̄ⰿⰰⰽⰰⱅⰹ ⱀⱁⰷⱑ ⰵ̄ⰳⱁ · Ⰻ̄ ⰲⰾⰰⱄⱏⰹ ⰳⰾⰰⰲⱏⰹ ⱄⰲⱁⰵ̄ⱔ̄ ⱁ̄ⱅⰹⱃⰰⰰ̄ⱎⰵ · Ⰻ̄ ᾽ⱁⰱⰾⱁⰱⱏⰹⰸⰰⰰ̄ⱎⰵ ⱀⱁⰷⱑ ⰵ̄ⰳⱁ · Ⰻ̄ ⰿⰰⰸⰰⰰ̄ⱎⰵ ⰿⱆⱃⱁⰿⱏ ·
Ⰲⰹⰴⱑⰲⱏ ⰶⰵ ⱇⰰⱃⰹⱄⰵⰻ̄ ⰸⱐⰲⰰⰲⱏⰹ ⰵ̄ⰳⱁ · ⱃⰵⱍⰵ ⰲⱏ ⱄⰵⰱⱑ ⰳ҃ⰾⱔ · ⱄⱐ ⰰ̄ⱎⱅⰵ ⰱⰹ ⰱⱏⰻⰾⱏ ⱂ҃ⱃⱃⰽⱏ · Ⰲⱑⰴⱑⰾⱏ ⰱⰹ ⱁ̄ⱆⰱⱁ · ⰽⱐⱅⱁ · ⰻ̄ ⰽⰰⰽⱁⰲⰰ ⰶⰵⱀⰰ · ⱑ̄ⰶⰵ ⱂⱃⰹⰽⰰⱄⰰⰵ̄ⱅⱏ ⱄⱔ ⰵ̄ⰿⱏ · ⱑ̄ⰽⱁ ⰳⱃⱑⱎⱐⱀⰻⱌⰰ ⰵ̄ⱄⱅⱏ ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⰻ̄ⱄ҃ⱏ ⱃⰵⱍⰵ ⰵ̄ⰿⱁⱆ · ⱄⰹⰿⱁⱀⰵ ⰻ̄ⰿⰰⰿⱏ ⱅⰹ ⱀⱑⱍⱅ\ⱁ ⱃⰵⱎⱅⰻ · ⱁ̄ⱀⱏ ⰶⰵ ⱃⰵⱍⰵ ⱁ̄ⱆⱍⰹⱅⰵⰾⱓ ⱃⱐ̄ⱌⰹ̄ ·
Ⰴⱏⰲⰰ ⰴⰾ̆ⱏⰶⱐⱀⰻⰽⰰ ⰱⱑⱄⱅⰵ · ⰸⰰⰻ̄ⰿⱁⰴⰰⰲⱏⱌⱁⱆ ⰵ̄ⱅⰵⱃⱁⱆ · Ⰵ̄ⰴⰹⱀⱏ ⰴⰾⱏⰶⰵⱀⱏ ⰱⱑ · ⱂⱔⱅⰹⱙ̄ ⱄⱐⱅⱏ ⰴⰹⱀⰰⱃⱐ · ⰰ̄ ⰴⱃⱁⱆⰳⱏⰹ ⱂⱔⱅⰹⱙ̄ ⰴⰵⱄⱔⱅⱏ ·
Ⱀⰵ ⰻ̄ⰿⱘⱎⱅⰵⰿⰰ ⰶⰵ ⰻ̄ⰿⰰ ⱍⰵⱄⱁ ⰲⱏⰴⰰⱅⰹ · Ⱁ̄ⰱⱑⰿⰰ ⱁ̄ⱅⱏⰴⰰⱄⱅⱏ · Ⰽⱁⱅⱁⱃⱏⰻ ⰶⰵ ⰵ̄ⱓ̄ ⱁ̄ⱆⰱⱁ ⱂⰰⱍⰵ ⰲⱐⰸⰾⱓⰱⰹⱅⱏ ⰵⰳⱁ ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⱄⰹⰿⱁⱀⱏ ⱃⰵⱍ̄ⰵ · Ⱀⰵⱂⱏⱎⱅⱁⱆⱙ̄ ⱑ̄ⰽⱁ ⰵ̄ⰿⱁⱆⰶⰵ ⰿⱐⱀⱁⰶⰰⰵ̄ ⱁ̄ⱅⱏⰴⰰⱄⱅⱏ · Ⱁ̄ⱀⱏ ⰶⰵ ⱃⰵⱍ̄ⰵ ⰵ̄ⰿⱁⱆ · Ⱂⱃⰰⰲⱐ ⱄⱘⰴⰹⰾⱏ ⰵ̄ⱄⰹ ·
Ⰻ̄ ⱁ̄ⰱⱃⰰⱎⱅⱏ ⱄⱔ ⰽⱐ ⰶⰵⱀⱑ · ⱄⰹⰿⱁⱀⱁⱆ ⱃⰵⱍⰵ · ⰲⰹⰴⰹⱎⰹ ⰾⰹ ⱄⰹⱙ̄ ⰶⰵⱀⱘ · ⰲⱏⱀⰻⰴⱁⱈⱏ ⰲⱏ ⰴⱁⰿⱏ ⱅⰲⱁⰻ̄ · ⰲⱁⰴⱏ ⱀⰰ ⱀⱁⰷⱑ ⰿⱁⰻ̄ ⱀⰵ ⰴⰰⱄⱅⱏ · Ⱄⰹ ⰶⰵ ⱄⰾⱏⰸⰰⰿⰻ ⱁ̄ⰿⱁⱍⰹ ⱀⱁⰷⱑ ⰿⱁⰻ̄ · ⰻ̄ ⰲⰾⰰⱄⱏⰻ ⱄⰲⱁⰻ̄ⰿⰹ ᾽ⱁⱅⱃⱏ ·
ⰾⱁⰱⱐⰸⰰⱀⰻⱑ ⰿⰻ ⱅⱏⰹ ⱀⰵ ⰴⰰⱄⱅⱏ · ⱄⰹ ⰶⰵ ⱉ̄̄ⱅ ⱀⰵⰾⰹ ⰲⱏⱀⰻⰴⱏ · ⱀⰵ ⱂⱃⱑⱄⱅⰰ ⱁ̄ⰱⰾⱁⰱⱏⰹⰸⰰⱙ̄ⱎⱅⰹ ⱀⱁⰷⱑ ⰿⱁⰻ̄ ·
Ⱁ̄ⰾⱑⰵ̄ⰿⱏ ⰳⰾⰰⰲⱏⰻ ⰿⱁⰵ̄ⱔ̄ ⱀⰵ ⱂⱁⰿⰰⰸⰰ · Ⱄⰹ ⰶⰵ ⰿⱆⰿⱏ ⱂⱁⰿⰰⰸⰰ ⱀⱁⰷⱑ ⰿⱁⰻ̄ ·
῾Ⰵⰳⱁ ⰶⰵ ⱃⰰⰴⰹ ⰳ҃ⰾⱙ ⱅⰹ · ῾Ⱉ̄ⱅⱏⱂⱁⱆⱎⱅⰰⱙ̄ⱅⱏ ⱄⱔ ⰵ̄ⰻ̄ ⰿⱀ̄ⱁⰷⰻⰻ̄ ⰳⱃⱑⱄⰹ · ⱑ̄ⰽⱁ ⰲⱐⰸⰾⱓⰱⰹ ⰿⱀ̄ⱁⰳⱁ · ⰰ̄ ⰵ̄ⰿⱁⱆⰶⰵ ⰿⱐⱀⰵ ⱁ̄ⱅⱂⱁⱆⱎⱅⰰⰵ̄ⱅⱏ ⱄⱔ · ⰿⰵⱀⱐⱎⰹⰻ̄ⰿⰻ ⰾⱓⰱⰹⱅⱏ ·
Ⱃⰵⱍⰵ ⰶⰵ ⰵ̄ⰻ̄ · Ⱉⱅ҃ⱂⱁⱆⱎⱅⰰⱙⱅⱏ ⱄⱔ ⱅⰵⰱⱑ ⰳⱃⱑⱄⰻ ⱅⰲⱁ᾽ⰻ ·
῾Ⰻ ⱀⰰⱍⱔⱎⱔ ⰲⱏⰸⰾⰵⰶⱔⱎⱅⰵⰻ̄ ⱄⱐ ⱀⰹⰿⱐ ⰳ҃ⰾⰰⱅⰹ ⰲⱏ ⱄⰵⰱⱑ · Ⰽⱅ̄ⱁ ⰵ̄ⱄⱅⱏ ⱄⱐ · ⱑ̄ⰽⱁ  ⰻ̄ ⰳⱃⱑⱈⱏⰹ ⱁ̄ⱅⱏⱂⱁ̄ⱆⱎⱅⰰⰵ̄ⱅⱏ ·
Ⱃⰵⱍⰵ ⰶⰵ ⰽⱐ ⰶⰵⱀⱑ · ·:· ⰲⱑⱃⰰ ⱅⰲⱁⱑ ⱄ҃ⱂⱄⰵ ⱅⱔ ⰻ̄ⰴⰹ ⰲⱏ ⰿⰹⱃⱏ ·· · -

῾Ⰻⰸⰻⰴⰵ ⱄⱑⱔ̄ⰻ̄ ⱄⱑⰰ̄ⱅⱏ ⱄⱑⰿⰵⱀⰵ ⱄⰲⱁⰵ̄ⰳⱁ · Ⰻ̄ ⰵ̄ⰳⰴⰰ ⰶⰵ ⱄⱑⰰ̄ⱎⰵ ⰵ̄ · Ⱁ̄ⰲⱁ ⱂⰰⰴⰵ ⱂⱃⰹ ⱂⱘⱅⰹ ⰻ̄ ⱂⱁⱂⱐⱃⰰⱀⱁ ⰱⱏⰹⱄⱅⱐ · ᾽ⰻ ⱂⱅⰹⱌⱔ ⱀ҃ⰱⱄⱀⱏⰻⱔ̄ ⱂⱁⰸⱁⰱⰰⱎⱔ ⰵ̄ ·
Ⰰ̄ ⰴⱃⱁⱆⰳⱁⰵ̄ ⱂⰰⰴⰵ ⱀⰰ ⰽⰰⰿⰵⱀⰹ · ⰻ̄ ⱂⱃⱁⰸⱔⰱⱐ ⱁ̄ⱆⱄⱏⱎⰵ · ⰸⰰⱀⰵ ⱀⰵ ⰻ̄ⰿⱑⰰ̄ⱎⰵ ⰲⰾⰰⰳⱏⰹ ·
Ⰰ̄ ⰴⱃⱁⱆⰳⱁⰵ̄ ⱂⰰⰴⰵ ⱂⱁ ⱄⱃⱑⰴⱑ ⱅⱃⱏⱀⰹⱑ̄ · ⰹ ⰲⱏⰸⰴⱃⰰⱄⱅⰵ ⱅⱃⱏⱀⰹⰵ̄ ⰻ̄ ⱂⱁⰴⰰⰲⰹ ⰵ̄ ·
Ⰰ̄ ⰴⱃⱁⱆⰳⱁⰵ̄ ⱂⰰⰴⰵ ⱀⰰ ⰸⰵⰿⰹ ⰴⱁⰱⱃⱑ · ⰻ̄ ⱂⱃⱁⰸⱔⰱⱐ ⱄⱐⱅⰲⱁⱃⰹ ⱂⰾⱁⰴⱏ ⱄⱏⱅⱁⱃⰹⱌⰵⱙ̄ ·
Ⰲⱏⱂⱃⰰⱎⰰⰰ̄ⱈⱘ ⰶⰵ ⰻ̄ ⱁ̄ⱆⱍⰵⱀⰻⱌⰻ ⰵ̄ⰳⱁ ⰳ҃ⰾⱎⱅⰵ · ⱍⱅ̄ⱁ ⰵ̄ⱄⱅⱏ ⱂⱃⰹⱅⱐⱍⰰ ⱄⰹ ·
ⱁ̄ⱀⱏ ⰶⰵ ⱃⰵⱍⰵ ⰻ̄ⰿⱏ · Ⰲⰰⰿ ⰴⰰⱀⱁ ⰵ̄ⱄⱅⱏ ⰲⱑⰴⱑⱅⰹ ⱅⰰⰻ̄ⱀⱏⰻ · ⱌ҃ⱃⱄⱅⰲⰻⰰ̄ ⰱ҃ⰶⰻⱑ̄ · ⰰ̄ ⱂⱃⱁⱍⰻⰻ̄ⰿⱏ ⰲⱏ ⱂⱃⰻⱅⱏⱍⰰⱈ · ⰴⰰ ⰲⰹⰴⱔⱎⱅⰵ ⱀⰵ ⰲⰻⰴⱔⱅⱏ · Ⰻ̄ ⱀⰵ ⱃⰰⰸⱁⱆⰿⱑⱙ̄ⱅⱏ ·:· ⱄ҃ⱃⰴⱌⰵⰿⱏ ·
Ⰵ̄ⱄⱅⱏ ⰶⰵ ⱂⱃⰹⱅⱏⱍⰰ ⱄⰻ · ⱄⱑⰿⱔ ⰵ̄ⱄⱅⱏ ⱄⰾⱁⰲⱁ ⰱ҃ⰶⰹⰵ̄ ·
Ⰰ̄ ⰵ̄ⰶⰵ ⱂⱃⰹ ⱂⱘⱅⰹ · Ⱄⰹⰻ̄ ⱄⱘⱅⱏ ⱄⰾⱏⰹⱎⱔⱎⱅⰹⰻ̄ ⱄⰾⱁⰲⱁ · Ⰻ̄ ⱂⱁ ⱅⱁⰿⱏ ⱂⱃⰹⰴⰵⱅⱏ ⰴⰹⰰ̄ⰲⱁⰾⱏ · ⰻ̄ ⰲⱏⰸⱐⰿⰵⱅⱏ ⱄⰾⱁⰲⱁ ⱁ̄ⱅⱏ ⱄ҃ⱃⰴⱌⱐ ⰻ̄ⱈ · ⰴⰰ ⱀⰵ ⰲⱑⱃⱏⰹ ⰵ̄ⰿⱏⱎⰵ ⱄ҃ⱂⱄⰵⱀⰻ ⰱⱘⰴⱘⱅⱏ ·
Ⰰ̄ ⰵ̄ⰶⰵ ⱀⰰ ⰽⰰⰿⰵⱀⰻ · ⰺ̄ⰶⰵ ⰵ̄ⰳⰴⰰ ⱄⰾⱏⰻⱎⱔⱅⱏ ⱄⱏ ⱃⰰⰴⱁⱄⱅⰻⱙ̄ ⱂⱃⰹⰵ̄ⰿⰾ҃ⱘ҃ⱅⱏ ⱄⰾⱁⰲⱁ · Ⰻ̄ ⱄⰻ ⰽⱁⱃⰵⱀⰵ ⱀⰵ ⰻ̄ⰿⱘⱅⱏ · ⰺ̄ⰶⰵ ⰲⱏ ⰲⱃⱑⰿⱔ ⰲⱑⱃⱘ ⰵ̄ⰿⰾ҃ⱙ̄ⱅⱏ · ⰻ̄ ⰲⱏ ⰲⱃⱑⰿⱔ ⱀⰰⱂⰰⱄⱅⰹ ⱁ̄ⱄⱅⱘⱂⰰⱙⱅⱏ ·
Ⰰ̄ ⱂⰰⰴⱏⱎⰵⰵ̄ ⰲⱏ ⱅⱃⱏⱀⰻ · Ⱄⰻⰻ̄ ⱄⱘⱅⱏ ⱄⰾⱏⰹⱎⱔⱎⱅⰻⰹ̄ · Ⰻ̄ ⱉ̄̄ⱅⱏ ⱂⰵⱍⰰⰾⰻⰻ̄ ⰱⱁⰳⰰⱅⱏⱄⱅ᾽ⰲⰰ · ⰻ̄ ⱄⰾⰰⱄⱅⰹ ⰶⰹⱅⰻⰻ̄ⱄⰽⱏⰹⱔ̄ ⱈⱁⰴⱔⱎⱅⰵ · ⱂⱁⰴⰰⰲⰾⱑ᾽ⱙⱅⱏ ⱄⱔ · ⰻ̄ ⱀⰵ ⰴⱁ ⰲⱃⱏⱈⰰ ⱂⰾⱁⰴⰰ ⱅⰲⱁⱃⱔⱅⱏ ·
Ⰰ̄ ⰺ̄ⰶⰵ ⱀⰰ ⰴⱁⰱⱃ\ⱑ ⰸⰵⰿⰾ҃ⰹ̄ · Ⱄⰹⰻ̄ ⱄⱘⱅ ·  ⰺ̄ⰶⰵ ⰴⱁⰱⱃⱁⰿⱏ ⱄ҃ⱃⰴⱌⰿⱏ ⰻ̄ ⰱⰾⰰⰳⱁⰿⱏ · ⱄⰾⱏⰻⱎⱔⱎⱅⰵ ⱄⰾⱁⰲⱁ ⰴⱃⱏⰶⱔⱅ · ⰻ̄ ⱂⰾⱁⰴⱏ ⱅⰲⱁⱃⱔⱅⱏ ⰲⱏ ⱅⱃⱏⱂⱑⱀⰹⰻ̄ · Ⱄⰹ ⰳ҃ⰾⱔ ⰲⱏⰸⰳ̄ⰾⰰⱄⰹ · Ⰻ̄ⰿⱑⱔ̄ⰻ̄ · ⱁ̄ⱆⱎⰻ ⱄⰾⱏⰹⱎⰰⱅⰻ ⰴⰰ ⱄⰾⱏⰹⱎⰹⱅⱏ ·· · -
Ⱀⰻⰽ᾽ⱅⱁ ⰶⰵ ⱄⰲⱑⱅⰹⰾⱐⱀⰻⰽⰰ ⰲⱏⰶⰵⰳⱏ · Ⱂⱁⰽⱃⱏⰹⰲⰰⰵ̄ⱅⱏ ⰻ̄ ⱄ᾽ⱄ̄ⱘⰴⱁⰿⱏ · ⰾⰻ ⱂⱁⰴⱏ ⱁ̄ⰴⱃⱁⰿⱏ ⱂⱁⰾⰰⰳⰰⰵ̄ⱅⱏ ⰺ̄ · Ⱀⱏ ⱀⰰ ⱄ̄ⰲⱑⱎⱅⱐⱀⰻⰽⱏ ⰲⱏⰸⰾⰰⰳⰰⱙ̄ⱅⱏ · ⰴⰰ ⰲⱏⱈⱁⰴⱔⱎⱅⰻⰻ ⰲⰻⰴⱔⱅⱏ ⱄⰲⱑⱅⱏ ·
Ⱀⱑⱄⱅⱏ ⰱⱁ ⱅⰰⰻ̄ⱀⱁ ⰵ̄ⰶⰵ ⱀⰵ ⰰ̄ⰲⰹⱅⱏ ⱄⱔ · ⱀⰹⱁ̄ⱆⱅⰰⰵ̄ⱀⱁ · ⰵ̄ⰶⰵ ⱀⰵ ⰱⱘⰴⰵⱅⱏ ⱂⱁⰸⱀⰰⱀⱁ · ⰻ̄ ⰲⱏ ⱑ̄ⰲⰾⰵⱀⰻⰵ̄ ⱂⱃⰹⰴⰵⱅⱏ ·
ⰱⰾⱓⰴⱑⱅⰵ ⱄⱔ ⱁ̄ⱆⰱⱁ ⰽⰰⰽⱁ ·:· ⱄⰾⱏⰻⱎⰹⱅⰵ · ⰺ̄ⰶⰵ ⰱⱁ ⰻ̄ⰿⰰⱅⱏ ⰴⰰⱄⱅⱏ ⱄⱔ ⰵ̄ⰿⱁⱆ · ᾽ⰰ ⰺ̄ⰶⰵ ⱀⰵ ⰻ̄ⰿⰰⱅⱏ · ⰻ̄ ⰵ̄ⰶⰵ ⰿⱐⱀⰻⱅⱏ ⱄⱔ ⰻ̄ⰿⱏⰻ · ⰻ̄ ⱅⱁ ⰲⱏⰸⱔⱅⱁ ⰱⱘⰴⰵⱅⱏ ⱁ̄ⱅⱏ ⱀⰵⰳⱁ ·
ⱂⱃⰻⰴⱘ ⰶⰵ ⰽⱐ ⱀⰵⰿⱁⱆ · ⰿⰰ̄ⱅⰻ ⰻ̄ ⰱⱃⰰⱅⰹⱑ ⰵ̄ⰳⱁ · ⰻ̄ ⱀⰵ ⰿⱁⰶⰰⰰ̄ⱈⱘ ⰱⰵⱄⱑⰴⱁⰲⰰⱅⰻ ⱀⰰⱃⱁⰴⱁⰿⱏ ·
ⰻ̄ ⰲⱏⰸⰲⱑⱄⱅⰻⱎⱔ ⰵ̄ⰿⱁⱆ ⰳ҃ⰾⱎⱅⰵ · ⰿ҃ⱅⰹ ⱅⰲⱁ҃ⱑ̄ ⰻ̄ ⰱⱃⰰⱅⰹⱑ ⱅⰲⱁⱑ̄ · ⰲⱏⱀⱑ ⱄⱅⱁⱔ̄ⱅⱏ ⰲⰹⰴⱑⱅⰹ ⱅⱔ ⱈⱁⱅⱔⱎⱅⰵ ·
Ⱁ̄ⱀⱏ ⰶⰵ ⱉ̄\ⱅⱏⰲⱑⱎⱅⰰⰲⱏ ⱃⰵⱍⰵ ⰻ̄ⰿ - ⰿ҃ⱅⰻ ⰿⱁⱑ ⰻ̄ ⰱⱃⰰⱅ҃ ⰿⱁⱑ ⱄⰹ᾽ⰻ ⱄⱘⱅⱏ · ⱄⰾⱏⰹⱎⱔⱎⱅⰻⰻ ⱄⰾⱁⰲⱁ ⰱ҃ⰶⰹⰵ · ⰻ̄ ⱈⱃⰰⱀⱔⱎⱅⰻ ⰵ̄ ·· -
Ⰲⱏⰾⱑⰸⰵ ⰻ̄ⱄ҃ⱏ ⰲⱏ ⰽⱁⱃⰰⰱⱏ · ⰻ̄ ⱁ\ⱆⱍⰵⱀⰻⱌⰻ ⰵ̄ⰳⱁ · ⰻ̄ ⱃⰵⱍⰵ ⰽⱐ ⱀⰻⰿⱏ ⱂⱃⱑⰻ̄ⰴⱑⰿⱏ ⱀⰰ ᾽ⱁⱀⱏ ⱂⱁⰾⱏ ⰵ̄ⰸⰵⱃⱑ · ⰻ̄ ⱂⱃⱑⰻ̄ⰴⱘ ·
ⰻ̄ⰴⱘⱎⱅⰵⰿⱏ ⰶⰵ ⰻ̄ⰿⱏ · ⱁ̄ⱆⱄⱐ̄ⱂ̄ⰵ · ⰻ̄ ⱄⱐⱀⰻⰴⰵ ⰱⱁⱆⱃⱑ ⰲⱑⱅⱃⱏⱀⰰ ⰲⱏ ⰵ̄ⰸⰵⱃⱁ · ⰻ̄ ⰻ̄ⱄⰽ̄ⱁⱀⱍ̄ⰰⰲⰰⰰ̄ⱈⱘ ⱄⱔ · ⰻ̄ ⰲⱐⰾⰰⰰ̄̄ⱈⱘ ⱄⱔ ·
ⱂⱃⰹⱄⱅⱘⱂⰾⱐⱎⰵ ⰶⰵ · ⰲⱏⰸⰱⱁⱆⰴⰹⱎⱔ ⰻ̄ ⰳ҃ⰾⱎⱅⰵ Ⱀⰰⱄⱅⰰⰲⱐⱀⰹⱍⰵ ⱂⱁⰳⱏⰻⰱⰾⰵⰿⱏ · Ⱁ̄ⱀⱏ ⰶⰵ ⰲⱏⱄⱅⰰⰲⱏ ⰸⰰⱂⱃⱑⱅⰻ ⰲⱑ̄ⱅⱃⱁⱆ · ⰻ̄ ⰲⰾⱏⱀⰵⱀⰻⱓ̄ ⰲⱁⰴⱏⱀⱁⱆⰿⱁⱆ · ⰻ̄ ⱁ̄ⱆⰾⰵⰶⰵ ⰻ̄ ⰱⱏⰹⱄ҃ ⱅⰹⱎⰹⱀⰰ ·
ⰻ̄ ⱃⰵⱍⰵ ⰻ̄ⰿⱏ · ⰽⱐⰴⰵ ⰵ̄ⱄⱅⱏ ⰲⱑⱃⰰ ⰲⰰⱎⰰ · ⱁ̄ⱆⰱⱁⱑⰲⱏⱎⰵ ⰶⰵ ⱄⱔ · ⱍⱓⰴⰹⱎⱔ ⱄⱔ ⰳ҃ⰾⱎⱅⰵ ⰽⱐ ⱄⰵⰱⱑ · ⰽⱐⱅⱁ ⱁ̄ⱆⰱⱁ ⱄⱐ ⰵ̄ⱄⱅⱏ · Ⱑ̄ⰽⱁ ⰲⱑⱅⱃⱁⰿ ⰲⰵⰾⰹⱅⱏ ⰻ̄ ⰲ̄ⱁⰴⱑ · Ⰻ̄ ⱂⱁⱄⰾⱁⱆⱎⰰⱙ̄ⱅⱏ ⰵ̄ⰳⱁ ·· · -
ⰻ̄ⱎⰵⰴⱐⱎⱁⱆ ⰻ̄ⱄ҃ⱁⱆ · ⱀⰰ ⰸⰵⰿⰾ҃᾽ⱙ ⰳⰰⰴⰰⱃⰹⱀⱄ̄ⰽⱘ · ⱄⱐⱃⱑⱅⰵ ⰻ̄ ⰿⱘⰶⱐ ⰵ̄ⱅⰵⱃⱏ ⱉ̄\ⱅⱏ ⰳⱃⰰⰴⰰ · ⰺ̄ⰶⰵ ⰻ̄ⰿⱑⰰ̄ⱎⰵ ⰱⱑⱄⱏ ⱁ̄ⱅⱏ ⰿⱀ̄ⱁⰳ ⰾⱑⱅⱏ · Ⰻ̄ ⰲⱏ ⱃⰹⰸⱘ ⱀⰵ ⱁ̄ⰱⰾⰰⱍⰰⰰ̄ⱎⰵ ⱄⱔ · ⰻ̄ ⰲⱏ ⱈⱃⰰⰿⱑ ⱀⰵ ⰶⰹⰲⱑⰰ̄ⱎⰵ · ⱀⱏ ⰲⱏ ⰳⱃⱁⰱⱑⱈⱏ ·
ⱁ̄ⱆⰸⱐⱃⱑⰲⱏ ⰶⰵ ⰻ̄ⱄ҃ⰰ · ⰻ̄ ⰲⱏⰸⱐⱂⰹⰲⱏ ⱂⱃⰹⱂⰰⰴⰵ ⰽⱏ ⱀⰵⰿⱁⱆ · ⰻ̄ ⰳⰾⰰⱄ҃ⰿⱏ ⰲⰵⰾⰻⰵ̄ⰿⱏ ⱃⰵ̄ⱍⰵ · Ⱍⱐⱅ̄ⱁ ⰵ̄ⱄⱅⱏ ⰿⱐⱀⱑ ⰻ̄ ⱅⰵⰱⱑ ⰻ̄ⱄ҃ⰵ ⱄ҃ⱀⰵ ⰱ҃ⰰ ⰶⰻⰲⰰⰰ̄ⰳⱁ · ⰿⱁⰾⱙⱅⰹ ⱄⱔ ⱀⰵ ⰿⱘⱍⰻ ⰿⰵⱀⰵ ·
Ⱂⱃⱑⱎⱅⰰⰰ̄ⱎⰵ ⰱⱁ ⰴ҃ⱈⰲⰹ ⱀⰵⱍⰻⱄⱅⱁⱆⰿⱁⱆ ⰻ̄ⰸⰹⱅⰹ ⱉ̄̄ⱅⱏ ⱍ҃ⰾⰽⰰ · Ⰿⱀ̄ⱁⰳⱏⰹ ⰱⱁ ··̅ ⰾⱑⱅⱏⰹ · ⱂⱁⱈⱏⰹⱅⰰⰰ̄ⱎⰵ ⰻ̄ ⰻ ⰲⱔⰸⰰⰰ̄ⱈⱘ ⰻ̄ ⱘ̄ⰶⰻ ⰶⰵⰾⱑⰸⱐⱀⱏⰻⰻ̄ⰿⰻ ⰻ̄ ⱂⱘⱅⱏⰻ · ⱄⱅⱃⱑⰳⱘⱎⱅⰵ ⰻ̄ · ⰻ̄ ⱃⰰⱄⱅⱃⱏⰳⰰⱔ̄ ⱘ̄ⰸⱏⰹ ⰳⱁⱀⰹⰿⱏ ⰱⱏⰹⰲⰰⰰ̄ⱎⰵ ⰱⱑⱄⱁⰿⱏ ⱄⰽⱁⰸⱑ ⱂⱁⱆⱄⱅⱏⰻⱀⱙ ·
Ⰲⱏⱂⱃⱁⱄⰹ ⰶⰵ ⰻ̄ ⰻ̄ⱄ҃ⱏ ⰳ҃ⰾⱔ · ⰰⰽⱁ ⱅⰹ ⰻ̄ⰿⱔ ⰵ̄ⱄⱅⱏ · Ⱁ̄ⱀⱏ ⰶⰵ ⱃⰵⱍⰵ ⰾⰵⰼⰵⱁ̄ⱀⱏ · ⱑ̄ⰽⱁ ⰱⱑⱄⰹ ⰿⱀ̄ⱁⰷⰹ ⰲⱏⱀⰻⰴⱘ ⰲⱏ ⱀⱐ ·
ⰻ̄ ⰿⱁⰾⰻⱎⱔ ⰻ̄ ⰴⰰ ⱀⰵ ⱂⱁⰲⰵⰾⰹⱅⱏ ⰻ̄ⰿⱏ ⰲⱏ ⰱⰵⰸⰴⱏⱀⱘ ⰻ̄ⱅⰹ ·
Ⰱⱑ ⰶⰵ ⱅⱁⱆ ⱄⱅⰰⰴⱁ ⱄⰲⰻⱀⰹ᾽ⰻ ⰿⱀ̄ⱁⰳⱁ ⱂⰰⱄⱁⰿⱁ ⰲⱏ ⰳⱁⱃⱑ · Ⰻ̄ ⰿⰾ҃ⰻⱎⱔ ⰻ̄ ⰴⰰ ⱂⱁⰲⰵⰾⰻⱅⱏ  ᾽ⰻⰿⱏ [ⱏⰹ] ⰲⱏⱀⰹⱅⰹ · Ⰻ̄ ⱂⱁⰲⰵⰾⱑ [ⰻ̄]
ⰻ̄̄ ⰻ̄ⱎⰵⰴⱏⱎⰵ ⰱⱑⱄⰹ ⱁⱅ҃ ⱍ҃ⰾⰽⰰ · ⰲⱏⱀⰻⰴⱘ ⰲⱏ ⱄⰲ̄ⰻⱀⰻⱔ̄ · ⰻ̄ ⱁ̄ⱆⱄⱅⱃⱏⰿⰻ ⱄⱔ ⱄⱅⰰⰴⱁ ⱂⱁ ⰱⱃⱑⰳⱁⱆ ⰲⱏ ⰵ̄ⰸⰵⱃⱁ · Ⰻ̄ ⰻ̄ⱄⱅⱁⱂⰵ ·
Ⰲⰻⰴⱑⰲⱏⱎⰵ ⰶⰵ ⱂⰰⱄⱘⱎⱅⰻⰹ ⰱⱏⰻⰲⱏⱎⰵⰵ̄ ⰱⱑⰶⰰⱎⱔ · ⰻ̄ ⰲⱏⰸⰲⱑⱄⱅⰹⱎⱔ ⰲⱏ ⰳⱃⰰⰴⱑ · ⰻ̄ ⰲⱏⱄⰵⰾⱑⱈⱏ ·
᾽ⰻ ⰻⰸⰹⰴⱘ ⰲⰹⰴⱑⱅⱏ ⰱⱏⰻⰲⱏⱎⰰⰰ̄ⰳⱁ · ⰻ̄ ⱂⱃⰻⰴⱘ ⰽⱐ ⰻ̄ⱄ҃ⰲⰻ · ⰻ̄ ⱁ̄ⰱⱃⱑⱅⱘ ⱍ҃ⰾⰽⰰ ⱄⱑⰴⱔⱎⱅⰰ · ⰻ̄ⰸ ⱀⰵⰳⱁ ⰶⰵ ⰱⱑⱄⰻ ⰻ̄ⰸⰻⰴⱘ · ⱁ̄ⰱⰾⱏⱍⰵⱀⰰ ⰻ̄ ⱄⱏⰿⱏⰹⱄⰾⱔⱎⱅⰰ · ⱂⱃⰻ ⱀⱁⰳⱁⱆ ⰻ̄ⱄ҃ⰲⱁⱆ · Ⰻ̄ ⱁ̄ⱆⰱⱁⱑ̄ⱎⱔ ⱄⱔ ·
ⰿⱁⰾⱑⰰ̄ⱎⰵ ⰶⰵ ⱄⱔ ⰵ̄ⰿⱁⱆ ⰿⱘⰶⱐ · ⰻ̄ⰸ ⱀⰵⰳⱁⰶⰵ ⰱⱑⱄⰻ ⰻ̄ⰸⰻⰴⱘ · ⰴⰰ ⰱⰻ ⱄⱐ ⱀⰻⰿⱏ ⰱⱏⰹⰾⱏ · ⱉⱅ҃ⱂⱁⱆⱄⱅⰻ ⰶⰵ ⰻ̄ ⰻ̄ⱄ҃ⱏ ⰳ҃ⰾⱔ ·
Ⰲⱏⰸⰲⱃⰰⱅⰹ ⱄⱔ ⰲⱏ ⰴⱁⰿ ⱅⰲⱁⰻ̄ · Ⰻ̄ ⱂⱁⰲⱑⰴⰰⰻ̄ ⰵ̄ⰾⰻⰽⱁ ⱅⰻ ⱄⱏⱅⰲⱁⱃⰻ ⰱ҃ⱏ · Ⰻ̄ ⰻ̄ⰴⰵ ⱂⱁ ⰲⱏⱄⰵⰿⱁⱆ ⰳⱃⰰⰴⱁⱆ ⱂⱁⰲⱑⰴⰰⱔ̄ · Ⰵ̄ⰾⰻⰽⱁ ⱄⱏⱅⰲⱁⱃⰻ ⰵ̄ⰿⱁⱆ ⰻ̄ⱄ҃ⱏ ·· · -
ⱍ҃ⰽⱏ ᾽ⰵⱅⰵⱃⱏ ⱂⱃⰻⰴⰵ ⰽⱐ ⰻ҃ⱄⰲⰻ · ⰻ̄ⰿⰵⱀⰵⰿⱏ · ⰰ̄ⰻ̄ⱃⱏ · ⰻ̄ ⱅⱏ ⰽⱐⱀⱔ̄ⰷⱐ ⱄⱐⱀⱐⰿⰻⱎⱅⱁⱆ ⰱⱑ · ⰻ ⱂⰰⰴⱏ ⱂⱃⰹ ⱀⱁⰳⱁⱆ ⰻ̄ⱄ҃ⰲⱁⱆ · ⰿⱁⰾⱑⰰ̄ⱎⰵ ⰻ̄ ⰲⱏ ⰴⱁⰿⱏ ⱄⰲⱁⰻ ⰲⱏⱀⰹⱅⰹ ·
ⱑ̄ⰽⱁ ⰴⱐⱎⱅⰻ ⰵ̄ⰴⰹⱀⱁⱍⱔⰴⰰ ⰵ̄ⰿⱁⱆ ⰱⱑ · ⱑ̄ⰽⱁ ⰴⱐⰲⱁⱓ̄ ⱀⰰ ⰴⰵⱄⱔⱅⰵ ⰾⱑⱅⱁⱆ · ⰻ̄ ⱅⰰ ⱁ̄ⱆⰿⰹⱃⰰⰰ̄ⱎⰵ · Ⰵ̄ⰳⰴⰰ ⰶⰵ ⰻ̄ⰴⱑⰰ̄ⱎⰵ ⰻ̄ⱄ҃ⱐ · Ⱀⰰⱃⱁⰴⰹ ⱁ̄ⱆⰳⱀⱑⱅⰰⰰ̄ⱈⱘ ⰻ̄ ·
Ⰻ̄ ⱄⰵ ⰶⰵⱀⰰ ⱄⱘⱎⱅⰻ ⰲⱏ ⱅⱁⱍⰵⱀⰹⰻ̄ ⰽⱃⱏⰲⰵ · ῾᾽Ⱉⱅⱏ ⰴⰲⱁ̄ⱓ̄ ⱀⰰ ⰴⰵⱄⱔⱅⰵ ⰾⱑⱅⱁⱆ · Ⱑ̄ⰶⰵ ⰲⱃⰰⱍⰵⰿⱏ ⰻ̄ⰸⰴⰰⱑ̄ⰲⱐⱎⰹ ⰲⱏⱄⰵ ⰻ̄ⰿⱑⱀⰻⰵ̄ ⱄⰲⱁⰵ̄ · Ⰻ̄ ⱀⰻ ⱁⱅ҃ ⰵⰴⰻⱀⱁⰳⱁ ⰶⰵ ⰿⱁⰶⰵ ᾽ⰻⱌⱑⰾⱑⱅⰹ ·
Ⱂⱃⰹⱄⱅⱘⱂⱐⱎⰹ ⰶⰵ ⱄⱏ ⰸⰰⰴⰹ · ⰽⱁⱄⱀⱘ ⱄⱔ ⰲⱏⱄⰽⱃⰻⰾⰹⰻ̄ ⱃⰹⰸⱏⰹ ⰵ̄ⰳⱁ · ῾Ⰻ ⰰ̄ⰱⰹⰵ̄ ⱄⱅⰰ ⱅⰵⱍⰵⱀⰻⰵ̄ ⰽⱃⱏⰲⰵ ⰵ̄ⱔ̄ ·
Ⰻ̄ ⱃⰵⱍⰵ ⰻ̄ⱄ҃ⱏ · ⰽⱅ̄ⱁ ⱂⱃⰻⰽⱁⱄⱀ̄ⱘ ⱄⱔ ⰿⱀ̄ⱑ · ῾Ⱉ̄ⱅⱏⰿⱑⱅⰰⱙⱎⱅⰵⰿⱏ ⰶⰵ ⱄⱔ ⰲⱏⱄⱑⰿⱏ · Ⱃⰵⱍⰵ ⱂⰵⱅⱃⱏ ⰻ̄ ⰺ̄ⰶⰵ ⰱⱑⰰ̄ⱈⱘ ⱄⱐ ⱀⰻⰿⱏ · Ⱀⰰⱄⱅⰰⰲⱏⱀⰻⱍⰵ · ⱀⰰⱃⱁⰴⰹ ⱁ̄ⱆⱅⰹⱄⰽⰰⱙ̄ⱅⱏ ⱅⱔ ⰻ̄ ⰳⱀⰵⱅⱘⱅⱏ · ⰻ̄ ⰳ҃ⰾⰵⱎⰻ ⰽⱅ̄ⱁ ⰵ̄ⱄⱅⱏ ⱂⱃⰹⰽⱁⱄⱀⱘⰲⱏⰻ ⱄⱔ ⰿⱀ̄ⱑ ·
Ⰻ̄ⱄ҃ⱏ ⰶⰵ ⱃⰵⱍⰵ · ⱂⱃⰹⰽⱁⱄⱀⱘ ⱄⱔ ⰿⱀ̄ⱑ ⱀⱑ ⰽⱅ̄ⱁ · Ⰰ̄ⰸⱐ ⰱⱁ ⱍⱓⱈⱏ ⱄⰹⰾⱘ ⰻ̄ⱎⰵⰴⱎⱘ ⰻ̄ⰸ ⰿⰵⱀⰵ ·
ⰻ̄ ⰲⰹⰴⱑⰲⱏⱎⰻ ⰶⰵ ⱀⰰ ⱑ̄ⰽⱁ ⱀⰵ ⱁ̄ⱆⱅⰰⰻ̄ⱄⱔ · ⱅⱃⰵⱂⰵⱎⱅⱘⱎⱅⰻ ⱂⱃⰹⱂⰰⰴⰵ · ⰻ̄ ⱂⰰⰴⱏⱎⰻ ⱂⱃⱑⰴⱐ ⱀⰻⰿⱏ ⰸⰰ ⱀⱙⰶⰵ ⰲⰹⱀⱘ ⱂⱃⰻⰽⱁⱄⱀⱘ ⱄⱔ ⰵ̄ⰿⱏ · Ⱂⱁⰲⱑ҃ⰴⰰ ⱂⱃⱑⰴⱏ ⰲⱏ ⱄⱑⰿⰻ ⰾⱓⰴⱐⰿⰻ · ⰻ̄ ⱑ̄ⰽⱁ ⰻ̄ⱌⱑⰾⱑ ⰰ̄ⰱⰻⰵ̄ ·
ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰻ̄ · ⰴⱃⱏⰸⰰ᾽ⰻ ⰴⱐⱎⱅⰹ · ⰲⱑⱃⰰ ⱅⰲⱁⱑ̄ ⱄ҃ⱂⱄⰵ ⱅⱔ ⰻ̄ⰴⰹ ⰲⱏ ⰿⰻⱃⱏ ·
Ⰵ̄ⱎⱅⰵ ⰶⰵ ⰵ̄ⰿⱁⱆ ⰳ҃ⰾⱎⱅⱓ · ⱂⱃⰻⰴⰵ ⰵ̄ⱅⰵⱃⱏ ⱁⱅ҃ ⱄⱆⱀⰰⰳⱁⰳⰰ · ⰳ҃ⰾⱔ ᾽ⰵⰿⱁⱆ · ῾Ⱑⰽⱁ ⱁ̄ⱆⰿⱏⱃⱑⱅⱏ ⰴⱐⱎⱅⰹ ⱅⰲⱁⱑ̄ ⱀⰵ ⰴⰲ̄ⰻⰶⰻ ⱁ̄ⱆⱍⰻⱅⰵⰾⱑ҃ ·
ⰻ̄ⱄ҃ⱏ ⰶⰵ ⱄⰾⱏⰹⱎⰰⰲⱏ ⱁ̄ⱅⱏⰲⱑⱎⱅⰰ ⰵ̄ⰿⱁⱆ ⰳ҃ⰾⱔ · Ⱀⰵ ⰱⱁⰻ̄ ⱄⱔ ⱅⱏⰽⱐⰿⱁ ⰲⱑⱃⱁⱆⰻ̄ ⰻ̄ ⱄ҃ⱂⱄⰵⱀⰰ ⰱⱘⰴⰵⱅⱏ ·
Ⱂⱃⰻⱎⰵⰴ ⰶⰵ ⰲⱏ ⰴⱁⰿⱏ · Ⰻ̄ ⱀⰵ ⰴⰰ ⱀⰻⰽⱁⰿⱁⱆⰶⰵ ⰲⱏⱀⰻⱅⰹ ⱄⱏ ⱄⱁⰱⱁⱙ̄ · ⱅⱏⰽⱐⰿⱁ ⱂⰵⱅⱃⱁⱆ ⰻ̄ ⰻ̄ⱁ̄ⰰ̄ⱀ᾽ⱀⱁⱆ ⰻ̄ ⰻ̄ⰰ̄ⰽⱁⰲⱁⱆ · ⰻ̄ ⱁ̄ⱌ҃ⱓ ⱁ̄ⱅⱃⱁⰽⱁⰲⰹⱌⱔ ⰻ̄ ⰿ҃ⱅⱃⰻ ·
Ⱃⱏⰹⰴⰰⰰ̄ⱈⱘ ⰶⰵ ⰲⱐⱄⰻ ⰻ̄ ⱂⰾⰰⰽⰰⰰ̄ⱈⱘ ⱄⱔ ⰵ̄ⱔ̄ · Ⱁ̄ⱀⱏ ⰶⰵ ⱃⰵⱍⰵ ⱀⰵ ⱂⰾⰰⱍⰹⱅⰵ ⱄⱔ · ⱀⱑⱄⱅⱏ ⱁ̄ⱆⰿⱃⱏⰾⰰ ⰴⱑⰲⰻⱌⰰ ⱀⱏ ⱄⱐⱂⰻⱅⱏ ·
᾽ⰻ ⱃⱘⰳⰰⰰ̄ⱈⱘ ⱄⱔ ⰵ̄ⰿⱁⱆ · ⰲⱑⰴⱘⱎⱅⰵ ⱑ̄ⰽⱁ ⱁ̄ⱆⰿⱐⱃⱑⱅⱏ ·
Ⱁ̄ⱀⱏ ⰶⰵ ⰻ̄ⰸⰳⱐ̄ⱀⰰⰲⱏ ⰲⱐⱄⱔ · ⰻ̄ ⰻ̄ⰿⱏ ⰸⰰ ⱃⱘⰽⱘ ⰲⱏⰸ᾽ⰳⰾⰰⱄⰹ ⱙ̄ ⰳ҃ⰾⱔ · Ⱁ̄ⱅⱃⱁⰽⱁⰲⰻⱌⰵ ⰲⱏⱄⱅⰰⱀⰹ ·
Ⰻ̄ ⰲⱏⰸⰲⱃ̄ⰰⱅⰹ ⱄⱔ ⰴ҃ⱈⱏ ⰵ̄ⱔ̄ · Ⰻ̄ ⰲ҃ⱏⱄⰽⱃⱄⰵ ⰰ̄ⰱⰻⰵ̄ · ⰻ̄ ⱂⱁⰲⰵⰾⱑ ⰴⰰⱅⰻ ᾽ⰵ᾽ⰻ ᾽ⱑⱄⱅⰻ ·
Ⰻ ⱁ̄ⱆⰶⰰⱄⱁⱄⱅⰵ ⱄⱔ ⱃⱁⰴⰹⱅⰵⰾⱑ ⰵ̄ⱔ̄ · Ⱁ̄ⱀⱏ ⰶⰵ ⰸⰰⱂⱃⱑⱅⰻ ⰻ̄ⰿⰰ · ⱀⰻⰽⱁⰿⱁⱆⰶⰵ ⱂⱁⰲⱑⰴⰰⱅⰹ ⰱⱏⰻⰲⱏⱎⰰⰰ̄ⰳⱁ ·· · -

ⰻ̄ ⱄⱐⰸⱐⰲⰰⰲⱏ ⱁ̄ⰱⰰ ⱀⰰ ⰴⰵⱄⱔⱅⰵ ⱁ̄ⱆⱍⰵⱀⰹⰽⰰ ⱄⰲⱁⱑ · ⰴⰰⱄⱅⱏ ⰻ̄ⰿⱏ ⱄⰻⰾⱘ ⰻ̄ ⰲⰾⰰⱄⱅⱐ · ⱀⰰ ⰲⱄ̄ⱑⱈⱏ ⰱⱑⱄⱑⱈⱏ · ⰻ̄ ⱀⰵⰴⱘⰳⱏⰻ ⱌⱑⰾⰹⱅⰻ ·
ⰻ̄ ⱂⱁⱄⱏⰾⰰ ⱔ̄ ⱂⱃⱁⱂⱁⰲⱑⰴⰰⱅⰹ ⱌ҃ⱃⱄⱅⰲⰻⰵ̄ ⰱ҃ⰶⰹⰵ · ⰻ̄ ⱌⱑⰾⰻⱅⰻ ⰱⱁⰾⱔⱎⱅⱔ᾽ⱔ ·· · -
Ⰻ̄ ⱃⰵⱍⰵ ⰽⱐ ⱀⰻⰿⱏ · Ⱀⰻⱍⱐⱅⱁⰶⰵ ⱀⰵ ⰲⱐⰸⱐⰿⱑⱅⰵ ⱀⰰ ⱂⱘⱅ · ⱀⰻ ⰶⱐⰸⰾⰰ ⱀⰻ ⱂⰹⱃⱏⰹ ⱀⰻ ⱈⰾⱑⰱⰰ · ⱀⰻ ⱄⱐⱃⰵⰱⱃⰰ · ⱀⰻ ⰴⱐⰲⱁ᾽ⱓ ⱃⰹⰸⱁⱆ ⰻ̄ⰿⱑⰻ̄ⱅⰵ ·
Ⰻ̄ ⰲⱏ ⱀⱐⰶⰵ ⰴⱁⰿⱏ ⰲⱏⱀⰹⰴⰵⱅⰵ · ⱅⱁⱆ ⱂⱃⱑⰱⱏⰹⰲⰰⰻ̄ⱅⰵ · ῾Ⰻ ⱁ̄ⱅⱏ ⱅⱘⰴⱁⱆ ⰻ̄ⱄⱈⱁⰴⰹⱅⰵ ·
ⰻ̄ ⰵ̄ⰾⰻⰽⱁ ⱀⰵ ⱂⱃⰻⰻ̄ⰿⱘⱅⱏ ⰲⰰⱄⱏ · ⰻ̄ⱄⱈⱁⰴⱔⱎⱅⰵ ⱁ̄ⱅⱏ ⰳⱃⰰⰴⰰ ⱅⱁⰳⱁ · ⱂⱃⰰⱈⱏ ⱁ̄ⱅⱏ ⱀⱁⰳⱐ ⰲⰰⱎⰻⱈⱏ ⰻ̄ⱄⱅⱃⱔⱄⱑⱅⰵ · ⰲⱏ ⱄⱏⰲⱑⰴⱑⱀⰻⰵ̄ ⱀⰰ ⱀⱔ ·
Ⰻ̄ⱄⱈⱁⰴⱔⱎⱅⰵ ⰶⰵ ⱂⱃⱁⱈⱁⰶⰴⰰⰰ̄ⱈⱘ ⱄⰽⱁⰸⱑ ⰲⱐⱄⰹ ⰱⰾⰰⰳⱁⰲⱑⱎⱅⰰⱙ̄ⱎⱅⰵ ⰻ̄ ⱌⱑⰾⱔⱎⱅⰵ ⰲⱏ ⱄⱘⰴⱑ ·· · -
ⰺ̄ⰶⰵ ⱈⱁⱎⱅⰵⱅ ⱂⱁ ⰿⱏⱀⱑ ⰻ̄ⱅⰹ · ⰴⰰ ⱁ̄ⱅⱏⰲⱃⱏⰶⰵⱅⱏ ⱄⱔ ⱄⰵⰱⰵ · ⰻ̄ ⰴ҃ⰰ ⰲⱏⰸⱐⰿⰵⱅⱏ ⰽ҃ⱃⱄⱅⱏ ⱄⰲⱁⰻ̄ ⱂⱁ ⰲⱐⱄⱔ ⰴⱐⱀⰹ ⰻ̄ ⱈⱁⰴⰹⱅⱏ ⱂⱁ ⰿⱐ̄ⱀⱑ ·
ⰺ̄ⰶⰵ ⰱⱁ ⰰ̄ⱎⱅⰵ ⱈⱁⱎⱅⰵⱅⱏ ⱄ҃ⱂⱄⱅⰹ ⰴ҃ⱎⱘ ⱄⰲⱁⱙ̄ ⱂⱁⰳⱁⱆⰱⰻⱅⱏ ⱙ̄ · ⰰ̄ ⰺ̄ⰶⰵ ·:· ⱂⱁⰳⱁⱆⰱⰹⱅⱏ ⰴ҃ⱎⱘ ⱄⰲⱁⱙ̄ ⰿⰵⱀⰵ ⱃⰰⰴⰻ · ⱅⱏ ⱄ҃ⱂⱄⰵⱅⱏ ⱙ̄ ·
Ⰽⰰⱑ̄ ⱂⱁⰾⱐⰷⰰ ⱍ҃ⰾⰽⱁⱆ · ⰰ̄ⱎⱅⰵ ⱂⱃⰹⱁ̄ⰱⱃⱔⱎⱅⰵⱅⱏ ⰲⰵⱄⱐ ⰿⰹⱃⱏ · ⰰ̄ ⱄⰵⰱⰵ ⱂⱁⰳⱁⱆⰱⰻⱅⱏ ⰾⰹ ⱁ̄ⱅⱏⱎⱅⰵⱅⰻⱅⱏ ·
ⰺ̄ⰶⰵ ⰱⱁ ⰰ̄ⱎⱅⰵ ⱂⱁⱄⱅⱏⰹⰴⰹⱅⱏ ⱄⱔ ⰿⰵⱀⰵ · ⰻ̄ ⰿⱁⰻ̄ⱈⱏ ⱄⰾⱁⰲⰵⱄⱏ · ⱄⰵⰳⱁ ⰻ̄ ⱄ҃ⱀⱏ ⱍ҃ⰾⱍⱐ ⱂⱁⱄⱅⱏⰻⰴⰹⱅⱏ ⱄⱔ · ⰵ̄ⰳⰴⰰ ⱂⱃⰹⰴⰵⱅⱏ ⰲⱏ ⱄⰾⰰⰲⱑ ⱄⰲⱁⰵ̄ⰻ̄ ⰻ̄ ᾽҃ⱁⱍⰹ ⰻ̄ ⱄ҃҃ⱅⱏⰹⱈⱏ ⰰ̄ⱀ҃ⰼⰾⱏ ·
Ⰳ҃ⰾⱙ ⰶⰵ ⰲⰰⰿⱏ ⰲⱏ ⰻ̄ⱄⱅⰹⱀⱘ · ⱄⱘⱅⱏ ⰵ̄ⱅⰵⱃⰹ ⱉⱅ҃ ⱄⱐⰴⰵ ⱄⱅⱁⱔ̄ⱎⱅⰻⰻ̄ⱈⱏ · ⰺ̄ⰶⰵ ⱀⰵ ⰻ̄ⰿⱘⱅⱏ ⰲⱏⰽⱁⱆⱄⰹⱅⰻ ⱄⱏⰿⱃⱏⱅⰻ · ⰴⱁⰻ̄ⰴⰵⰶⰵ ⱁ̄ⱆⰸⱐⱃⱔ̄ⱅⱏ · ⱌ҃ⱃⱄⱅⰲⰻⰵ̄ ⰱ҃ⰶⰻⰵ̄ · ·:·
ⱄⱏⱎⰵⰴⱏⱎⱁⱆ ᾽҃ⰻⱄⱁⱆ ⱄⱏ ᾽ⰳⱁⱃⱏⰹ · ⱄⱏⱃⱑⱅⰵ ⰻ̄ ⱀⰰⱃⱁⰴⱏ ⰿⱏⱀⱁⰳⱐ ·
Ⰻ̄ ⱄⰵ ⰿⱘⰶⱐ ᾽ⰻⰸ ⱀⰰⱃⱁⰴⰰ · ⰲⱏⰸⱐⱂⰻ ⰻ̄ ⰳ҃ⰾⱔ ᾽ⱁⱆⱍⰻⱅⰵⰾⱓ · ⰿⱁⰾⱙ ⱅⱔ ⱂⱃⰹⰸⱐⱃⰹ ⱀⰰ ⱄ҃ⱀⰰ ⰿⱁⰵ̄ⰳⱁ · ⱑ̄ⰽⱁ ⰻ̄ⱀⱁⱍⱔⰴⱏ ⰿⰻ ⰵ̄ⱄⱅⱏ ·
\̄Ⰻ ⱄⰵ ⰴ҃ⱈⱏ ⰵⰿⰾ҃ⰵ̄ⱅⱏⰹ · ⰻ̄ ⰲⱏ ⱀⰵⰸⰰⰰ̄ⱂⱘ ⰲⱏⱂⰹⰵ̄ⱅⱏ · ⰻ̄ ⱂⱃⱘⰶⰰⰵ̄ⱅⱏ ⱄⱔ ⱄⱏ ⱂⱑⱀⰰⰿⰹ · ⰻ̄ ⰵ̄ⰴⱐⰲⰰ ⱁ̄ⱈⱁⰴⰹⱅ ⱁ̄ⱅⱏ ⱀⰵⰳⱁ ⱄⱏⰽⱃⱁⱆⱎⰰⱔ̄ ⰻ̄ ·
Ⰻ̄ ⰿⱁⰾⰹⱈ ⱄⱔ ⱁ̄ⱆⱍⰵⱀⰻⰽⱁⰿⱏ ⱅⰲⱁⰻ̄ⰿⱏ ⰴⰰ ⰻⰶⰴⰵ҃ⱀⱘⱅⱏⰹ ⰻ̄ ⱀⰵ ⰲⱏⰸⰿⱁⰳⱘ ·
Ⱁ̄ⱅⱏⰲⱑⱎⱅⰰⰲⱏ ᾽҃ⰻⱄⱏ ⱃⰵⱍ҃ · Ⱉ ̄̄ⱃⱁⰴⰵ ⱀⰵⰲⱑⱃⰵⱀ · ⰻ̄ ⱃⰰⰸ᾽ⰲⱃⰰⱎⱅⰵⱀⱏ · ⰴⱁ ⰽⱁⰾⱑ ⰱⱘⰴⱘ ⰲⱐ ⰲⰰⱄⱏ · ·:· ⰻ ⱅⱃⱏⱂⰾⱙ ⰲⱏⰻ · Ⱂⱃⰻⰲⰵⰴⰹ ⰿⰻ ⱄ҃ⱀⱏ ⱅⰲⱁⰻ̄ ⱄⱑⰿⱁ ·
Ⰵ̄ⱎⱅⰵ ⰶⰵ ⰳⱃⱔⰴⱘⱎⱅⱓ ⰵⰿⱁⱆ · ⱂⱁⰲⱃⱏⰶⰵ ⰻ̄ ⰱⱑⱄⱏ · ⰻ ⱄⱏⱅⱃⱔⱄⰵ ⰻ̄ · Ⰸⰰⱂⱃⱑⱅⰹ ⰶⰵ ⰻ̄ⱄ҃ⱏ ⰴ҃ⱈⱁⱆ ⱀⰵⱍⰻⱄⱅ̄ⱁⱆⰿⱁⱆ · Ⰻ̄ ⰻ̄ⱌⱑⰾⰹ ⱁ̄ⱅⱃⱁⰽⰰ · ⰻ̄ ⰲⱏⰴⰰⱄⱅⱏⰹ ⰿⰰⱅⰵⱃⰻ ⰵ̄ⰳⱁ ·
Ⰴⰹⰲⰾⱑⰰ̄ⱈⱘ ⰶⰵ ⱄⱔ ⰲⱐⱄⰻ · ⱁ̄ ⰲⰵⰾⰹⱍⰹⰻ̄ ⰱ҃ⰶⰹⰻ̄ ·· · · -
ⰱⱏⰹⱄ҃ ⰻ̄ⰴⱘⱎⱅⱁⱆ ᾽҃ⰻⱄⱁⱆ ⱂⱁ ⱂⱘⱅⰹ · Ⱃⰵⱍⰵ ⰵ̄ⱅⰵⱃⱏ ⰽⱐ ⱀⰵⰿⱁⱆ · ⰻ̄ⰴⱘ ⱂⱁ҃ ⱅⰵⰱⱑ ⱑ̄ⰿⱁⰶⰵ ⰽⱁⰾⰹ ·· ·· ⰶⰴⱁ ⰻ̄ⰴⰵⱎⰻ ·:· ⰳ҃ⰹ ·
ⰻ̄ ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · Ⰾⰹⱄⰻ ⱑⰸⰲⰹⱀⱏⰻ ⰻ̄ⰿⱘⱅⱏ · ⰻ̄ ⱂⱅ̄ⰻⱌⱔ ⱀ҃ⰱⱄⱏⱀⱏⰻⱔ̄ ⰳⱀⱑⰸⰴ̄ⰰ · Ⰰ ⱄ҃ⱀⱏ ⱍ҃҃ⰾⱍⱐ ⱀⰵ ⰻ̄ⰿⰰⱅⱏ ⰽⱐⰴⰵ ⰳⰾⰰⰲⱏⰹ ⱂⱁⰴⱏⰽⰾⱁⱀⰻⱅⰻ·
ⱃⰵⱍⰵ ⰶⰵ ⰽⱐ ⰴⱃⱁⱆⰳⱁⱆⰿⱁⱆ ⱈⱁⰴⰻ ⰲⱏ ⱄⰾⱑⰴⱏ ⰿⰵⱀⰵ · Ⱁ̄ⱀⱏ ⰶⰵ ⱃⰵⱍⰵ · ⰳ҃ⰻ ⱂⱁⰲⰵⰾⰹ ⰿⰻ ·:· ⱂⱃⱑⰶⰴⰵ ⱎⰵⰴⱏⱎⱁⱆ · ⱂⱁⰳⱃⰵⱅⰹ ⱁ̄ⱌ҃ⰰ ⰿⱁ҃ⰵ̄ⰳⱁ ·
Ⱃⰵⱍⰵ ⰶⰵ ⰵ̄ⰿⱁⱆ ⰻ̄ⱄ҃ⱏ · Ⱁ̄ⱄⱅⰰⰲⰹ ⰿⱃⱏⱅⰲⱏⰻⱔ̄ ⱂⱁ[ⰳⱃⰵ]ⱅⰹ ⱄⰲⱁⱔ̄ ⰿⱃⱏⱅⰲⱐⱌⱔ Ⱅⱏⰻ ⰶⰵ ⱎⰵⰴⱏ ⰲⱏⰸⰲⱑⱎⱅⰰⰻ̄ ⱌ҃ⱃⱄⱅⰲⰻⰵ̄ ⰱ҃ⰶⰹⰵ ·
Ⱃⰵⱍⰵ ⰶⰵ ⰴⱃⱁⱆⰳⱏⰻⰻ̄ ⰻ̄ⰴⱘ ⱂⱁ ⱅⰵⰱⱑ ⰳ҃ⰻ · ⰴⱃⰵⰲⰾⰵ ⰶⰵ ⱂⱁⰲⰵⰾⰹ ⰿⰻ ⱁⱅ҃ⰲⱑⱎⱅⰰⱅⰹ ⰿⰻ ⱄⱔ ·:· ᾽ⰺⰶⰵ ⱄⱘⱅⱏ ⰲⱏ ⰴⱁⰿⱁⱆ ⰿⱁⰵ̄ⰿⱏ ·
Ⱃⰵⱍⰵ ⰶⰵ ⰻ҃ⱄ ⰽⱐ ⱀⰵⰿⱁⱆ · Ⱀⰻⰽⱅ̄ⱁ ⰶⰵ ⰲⱏⰸⰾⱁⰶⱐ ⱃⱘⰽⱏⰻ ⱄⰲⱁⰵ̄ⱔ̄ ⱀⰰ ⱁ̄ⱃⰰⰾⱁ · ⰻ̄ ⰸⱐⱃⱔ ⰲⱏⱄⱂ̄ⱔⱅ\ⱐ · Ⱁ̄ⱆⱂⱃⰰⰲⰾⰵⱀⱏ ⰵ̄ⱄⱅⱏ ⰲⱏ ⱌ҃ⱃⱄⱅⰲⱁ ⰱ҃ⰶⰻ᾽ⰵ ·· -

Ⱂⱁⱄⱐⰾⰰ ⰻ̄ⱄ҃ⱏ ⱁ̄ⱆⱍⰵⱀⰻⰽⱏⰹ ⱄⰲⱁⱔ̄ ⱂⱁ ⰴⱏⰲⱑⰿⰰ ⱂⱃⱑⰴⱏ ⰾⰹⱌⰵⰿⱏ ⱄⰲⱁⰻ̄ⰿⱏ · Ⰲⱐ ⰲⱄ̄ⱑⰽⱐ ⰳⱃⰰⰴⱏ ⰻ̄ ⰿⱑⱄⱅⱁ · ⱑ̄ⰿⱁⰶⰵ ⱈⱁⱅⱑⰰ̄ⱎⰵ ⱄⰰⰿⱏ ⰻ̄ⱅⰹ ·
Ⰻ̄ ⰳⰾ̄ⰰ̄ⰰ̄ⱎⰵ ⰽⱐ ⱀⰻⰿⱏ · ⰶⱔⱅⰲⰰ ⱁ̄ⱆⰱⱁ ⰿⱀ̄ⱁⰳⰰ · ⰰ̄ ⰴⱑⰾⰰⱅⰵⰾⱐ ⰿⰰⰾⱁ · ⰿⱁⰾⰹⱅⰵ ⱄⱔ ⱁ̄ⱆⰱⱁ ⰳ҃ⱓ ⰶⱔⱅⰲⱏⰻ · ⰴⰰ ⰻ̄ⰸⰲⰵⰴⰵⱅⱏ ⰴⱑⰾⰰⱅⰵⰾⱔ ⱀⰰ ⰶⱔⱅⰲⱘ ⱄⰲⱁ᾽ⱙ ·
ⰻ̄ⰴⱑⱅⰵ ⱄⰵ ⰰ̄ⰸⱐ ⱂⱁⱄⱏⰹⰾⰰ᾽ⱙ ⰲⱏⰹ ⱑ̄ⰽⱁ ⱁ̄ⰲⱌ̄ⱔ · ⱂⱁ ⱄⱃⱑⰴⱑ ⰲⰾⱏⰽ ·
Ⰲⱏ ⱀⱐⰶⰵ ⰽⱁⰾⰹⰶⰴⱁ ⰳⱃⰰⰴⱏ ⰲⱏⱈⱁⰴⰻⱅⰵ · ⰻ̄ ⱀⰵ ⱂⱃⰹⰵ̄ⰿⰾ҃ⱙ̄ⱅⱏ ⰲⰰⱄⱏ · ⰻ̄ⱎⰵⰴⱏⱎⰵ ⱀⰰ ⱃⰰⱄⱂⱘⱅⰹⱑ̄ ⰵ̄ⰳⱁ ⱃⱐⱌⱑⱅⰵ ·
Ⰻ̄ ⱂⱃⰰⱈⱏ ⱂⱃⰹⰾⰵⱂⱐⱎⰹⰻ̄ ⱀⰰⱄⱏ · ⱁ̄ⱅⱏ ⰳⱃⰰⰴⰰ ⱄⰵⰳⱁ ⰲⱏ ⱀⱁⰳⰰⱈⱏ ⱀⰰⱎⰹⱈ · ᾽ⱉ̄ⱅⱏⱅⱃⱔⱄⰰⰵ̄ⰿ ⰲⰰⰿⱏ · Ⱁ̄ⰱⰰⱍⰵ · ⱄⰵ ⰲⱑⰴⰹⱅⰵ · Ⱑ̄ⰽⱁ ⱂⱃⰹⰱⰾⰹⰶⰹ ⱄⱔ ⱀⰰ ⰲⱏⰹ ⱌ҃ⱃⱄⱅⰲⰹⰵ̄ ⰱ҃ⰶⰹⰵ ·
ⰳ҃ⰾⱙ ⰶⰵ ⰲⰰⰿⱏ · Ⱑ̄ⰽⱁ ⱄⱁⰴⱁⰿⱁ̄ⰿⱏ ⰲⱏ ⱅⱏ ⰴⰵⱀⱐ ⱁ̄ⱅⱏⱃⰰⰴⱐⱀⱑⰵ ⰱⱘⰴⰵⱅ · ⱀⰵⰶⰵⰾⰹ ⰳⱃⰰⰴⱁⱆ ⱅⱁⰿⱁⱆ ·· · · -
Ⱄⰾⱁⱆⱎⰰⱔ̄ⰻ̄ ⰲⰰⱄⱏ ⰿⰵⱀⰵ ⱄⰾⱁⱆⱎⰰⰵ̄ⱅⱏ · ⰻ̄ ⱄⰾⱁⱆⱎⰰⱔ̄ⰻ̄ ⰿⰵⱀⰵ · ⱄⰾⱁⱆⱎⰰⰵⱅⱏ ⱂⱁⱄⱏⰾⰰⰲⱏⱎⰰⰰ̄ⰳⱁ ⰿⱔ · Ⰻ̄ ⱁ̄ⱅⱏⰿⱑⱅⰰⱔ̄ⰻ̄ ⱄⱔ ⰲⰰⱄⱐ · ⰿⰵ̄ⱀⰵ ⱄⱔ ⱁ̄ⱅⱏⰿⱑⱅⰰ᾽ⰵⱅⱏ · ⰰ̄ ᾽ⱁⱅⱏⰿⱑⱅⰰ᾽ⱔⰻ̄ ⱄⱔ ⰿⰵⱀⰵ · Ⱉⱅ҃ⰿⱑⱅⰰⰵ̄ⱅⱏ ⱄⱔ ⱂⱁⱄⱏⰾⰰⰲⱎⰰⰰ̄ⰳⱁ ⰿⱔ ·
Ⰲⱏⰸⰲ̄ⱃⰰⱅⰹⱎⱔ ⰶⰵ ⱄⱔ · ⱄⰵⰴ᾽ⰿⱐ ⰴⰵⱄⱔⱅⱏ · ⱄⱐ ⱃⰰⰴⱁⱄⱅⰻⱙ̄ · ⰳ҃ⰾⱎⱅⰵ · Ⰳ҃ⰻ ⰻ̄ ⰱⱑⱄⰻ ⱂⱁⰲⰻⱀⱁⱆⱙ̄ⱅⱏ ⱄⱔ ⱀⰰⰿⱏ ⱁ̄ ⰻ̄ⰿⰵⱀⰻ ⱅⰲⱁⰵ̄ⰿⱏ ·
Ⱃⰵⱍⰵ ⰶⰵ ⰻ̄ⰿⱏ · Ⰲⰹⰴⱑⱈⱏ ⱄⱁⱅⱁⱀⱘ · ⱑ̄ⰽⱁ ⰿⰾ҃ⱏⱀⰻⱙ̄ ⱄⱏ ⱀ҃ⰱⱄⰵ ⱄⱏⱂⰰⰴⱏⱎⱘ ·
Ⱄⰵ ⰴⰰⱈⱏ ⰲⰰⰿⱏ ⰲⰾⰰⱄⱅⱐ · ⱀⰰⱄⱅⱘⱂⰰⱅⰻ ⱀⰰ ⰸⰿ̄ⰹⱔ̄ ⰻ̄ ⱄⰽⱁⱃⱂⰹ̄ⱔ̄ · ⰻ̄ ⱀⰰ ⰲⱄ̄ⱘ ⱄⰹⰾⱘ ⰲⱃⰰⰶⰹⱙ̄ · ⰻ̄ ⱀⰻⱍⱅ̄ⱁⰶⰵ ⰲⰰⱄⱏ ⱀⰵ ⰲⱃⱑⰴⰹⱅⱏ ·
ⱁ̄ⰱⰰⱍⰵ ⱁ̄ ⱄⰵⰿⱐ ⱀⰵ ⱃⰰⰴⱁⱆⰻ̄ⱅⰵ ⱄⱔ · ⱑ̄ⰽⱁ ⰻ̄ ⰴ҃ⱄⰹ ⰲⰰⰿⱏ ⱂⱁⰲⰹⱀⱁⱆⱙ̄ⱅⱏ ⱄⱔ · Ⱃⰰⰴⱁⱆⰻ̄ⱅⰵ ⰶⰵ ⱄⱔ ·:· ⱂⰰⱍⰵ · ⱑ̄ⰽⱁ ⰻ̄ⰿⰵⱀⰰ ⰲⰰⱎⰰ ⱀⰰⱂⰻⱄⰰⱀⰰ ⱄⱘⱅⱏ ⱀⰰ ⱀ҃ⰱⱄⰵⱈⱏ ·
Ⰲⱏ ⱅⱐ ⱍⰰⱄⱏ ⰲⱏⰸⰴⱃⰰⰴⱁⰲⰰ ⱄⱔ ⰴ҃ⱈⱁⰿⱏ ⰻ̄ⱄ҃ⱏ · ⰻ̄ ⱃⰵ̄ⱍⰵ · Ⰻ̄ⱄⱂ̄ⱁⰲⱑⰴⰰⱙ̄ ⱄⱔ ⱅⰵⰱⱑ ⱁ̄ⱍ҃ⰵ · Ⰳ҃ⰻ ⱀ҃ⰱⱄⰵ ⰻ̄ ⰸⰵⰿⱔ · ⱑ̄ⰽⱁ ⱁ̄ⱆⱅⰰⰻ̄ⰾⱏ ⰵ̄ⱄⰹ ⱄ̄ⰹ̄ⰻ̄ · ⱉ̄̄ⱅⱏ ⱂⱃⱑⰿⱘⰴⱃⱏ ⰻ̄ ⱃⰰⰸⱁⱆⰿⰵⱀⱏ · ⰻ̄ ⱁ̄ⱅⱏⰽⱃⱏⰹ ⱄⰹⰻ̄ ⰿⰾ҃ⰰⰴⰵⱀ᾽ⱌⰵⰿⱏ · Ⰵ̄ⰻ̄ ⱁ̄ⱍ҃ⰵ · ⱑ̄ⰽⱁ ⱅⰰⰽⱁ ⰱⱏⰹⱄ҃ ⰱⰾⰰⰳⱁⰲⱁⰾⰵⱀⰻⰵ̄ ⱂⱃⱑⰴⱏ ⱅⱁⰱⱁⱙ̄ ·· ⰽⱁⱌ҃ ·
Ⰻ̄ ⱁ̄ⰱⱃⰰⱎⱅⱐ ⱄⱔ ⰽⱐ ⱁ̄ⱆⱍⰵⱀⰻⰽⱁⰿⱐ ⱃⰵ̄ⱍⰵ · Ⰲⱐⱄⱑ ⰿⱐⱀⱑ ⱂⱃⱑⰴⰰⱀⰰ ⰱⱏⰻⱎⱔ ᾽ⱁⱅⱏ ⱁ̄ⱌ҃ⰰ ⰿⱁⰵ̄ⰳⱁ · ⰻ̄ ⱀⰹⰽⱅⱁ̄ⰶⰵ ⱀⰵ ⰲⱑⱄⱅⱏ ⰽⱅ̄ⱁ ⰵ̄ⱄⱅⱏ ⱄ҃ⱀⱏ · ⱅⱏⰽⱐⰿⱁ ᾽҃ⱁⱌⱐ · ⰻ̄ ⰽⱅ̄ⱁ ⰵ̄ⱄⱅⱏ ⱁ̄ⱌ҃ⱐ · ⱅⱐⰽⰿ̄ⱁ ⱄ҃ⱀⱏ · Ⰻ̄ ⰵ̄ⰿⱁⱆⰶⰵ ⰰ̄ⱎⱅⰵ ⱈⱁⱎⱅⰵⱅⱏ ⱄ҃ⱀⱏ ⰰ̄ⰲⰹⱅⰻ ·
Ⰻ̄ ⱁ̄ⰱⱃⰰⱎⱅⱐ ⱄⱔ ⰽⱐ ⱁ̄ⱆⱍⰵⱀⰻⰽⱁⰿⱏ ⰵ̄ⰴⰻⱀⱏ ⱃⰵ̄ⱍⰵ̄ · Ⰱⰾⰰⰶⰵⱀⱑⰻ̄ ⱁ̄ⱍⰻ ⰲⰹⰴⱔⱎⱅⰻⰻ̄ · ⱑ̄ⰶⰵ ⰲⱏⰹ ⰲⰻⰴⰻⱅⰵ ·
ⰳ҃ⰾⱙ ⰱⱁ ⰲⰰⰿⱏ · Ⱑ̄ⰽⱁ ⰿⱀⱁⰷⰹ ⱂ҃ⱃⱃⱌⰻ ⰻ̄ ⱌ҃ⱃⰵ · ⰲⱏⱄⱈⱁⱅⱑⱎⱔ ⰲⰹⰴⱑⱅⰻ · ⱑ̄ⰶⰵ ⰲⱏⰹ ⰲⰹⰴⰹⱅⰵ ⰻ̄ ⱀⰵ ⰲⰹⰴⱑⱎⱔ · ⰻ̄ ⱄⰾⱏⰹⱎⰰⱅⰹ ⱑ̄ⰶⰵ ⱄⰾⱏⰹⱎⰹⱅⰵ ⰲⱏⰹ ⰻ̄ ⱀⰵ ⱄⰾⱏⰹⱎⰰⱎⱔ ·
ⰸⰰⰽⱁⱀⱀⰻⰽⱐ ⰵ̄ⱅⰵⱃⱏ ⱂⱃⰹⰴⰵ ⰽⱐ ᾽҃ⰻⱄⱁⱆ · ⰻ̄ⱄⰽⱁⱆⱎⰰⱔ̄ ⰻ ⰻ̄ ⰳ҃ⰾⱔ · Ⱁ̄ⱆⱍⰹⱅⰵⰾⱓ ⱍⱐⱅⱁ ⱄⱐⱅⰲⱁⱃⱐ ⰶⰹⰲⱁⱅⰰ ⰲⱑⱍⱐⱀⰰⰰ̄ⰳⱁ ⱀⰰⱄⰾⱑⰴⱁⱆⱙ̄ ·
Ⱁ̄ⱀⱏ ⰶⰵ ⱃⰵⱍⰵ ⰽⱏ ⱀⰵⰿⱁⱆ · ⰲⱏ ⰸⰰⰽⱁⱀⱑ ⱍⱐⱅⱁ ⱂⰹⱄⰰⱀⱁ ⰵ̄ⱄⱅⱏ · ⰽⰰⰽⱁ ⱍⱐⱅⰵⱎⰹ ·
Ⱁ̄ⱀⱏ ⰶⰵ ⱁ̄ⱅⱏⰲⱑⱎⱅⰰⰲⱏ ⱃⰵⱍⰵ · Ⰲⱐⰸⰾⱓⰱⰻⱎⰹ ⰳ҃ⰰ ⰱ҃ⰰ ⱄⰲⱁⰵ̄ⰳⱁ ⱉⱅ҃ ⰲⱄⰵⰳⱁ ⱄ҃ⱃⰴⱌⰰ ⱅⰲⱁⰵ̄ⰳⱁ · ⰻ̄ ⰲⱏⱄⰵⱙ̄ ⰴ҃ⱎⰵⱙ̄ ⰻ̄ ⱁⱅ҃ ⰲⱏⱄⰵⱔ̄ ⰽⱃⱑⱂⱁⱄⱅⰹ ⱅⰲⱁⰵ̄ⱔ̄ · ⰻ̄ ⱁⱅ҃ ⰲⱄ̄ⰵⰳⱁ ⱂⱁⰿⱏⰹⱎⰾⰵⱀⰻⱑ̄ ⱅⰲⱁⰵ̄ⰳⱁ ⰾⱓⰱⰹ ⰻ̄ · ⰻ̄ ⰻ̄ⱄⰽⱃⱏⱀⱑⰰ̄ⰳⱁ ⱄⰲⱁⰵ̄ⰳⱁ ⱑ̄ⰽⱁ ⰻ̄ ⱄⰰⰿⱏ ⱄⱔ ·
Ⱃⰵⱍⰵ ⰶⰵ ⰵ̄ⰿⱁⱆ ⰻ̄ⱄ҃ⱏ · ⱂⱃⰰⰲⱁ ⱁ̄ⱅⱏⰲⱑⱎⱅⰰ · ⱄⰵ ⱄⱏⱅⰲⱁⱃⰻ ⰻ̄ ⰶⰹⰲⱏ ⰱⱘⰴⰵⱎⰻ ·
῾Ⱁⱀⱏ ⰶⰵ ⱈⱁⱅⱔ ⱁ̄ⱂⱃⰰⰲⱐⰴⰹⱅⰻ ⱄⱔ ⱄⰰⰿⱏ · ⱃⰵⱍⰵ ⰽⱏ ᾽҃ⰻⱄⱁⱆ · ⰻ̄ ⰽⱅⱁ ⰵⱄⱅⱏ ⰻ̄ⱄⰽⱃ̄ⱐⱀⰻⰻ̄ ⰿⱁⰻ̄ ·
Ⱉⱅ̄̄ⱏⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ · Ⱍ҃ⰽⱐ ⰵ̄ⱅⰵⱃⱏ ⱄⱏⱈⱁⰶⰴⰰⰰ̄ⱎⰵ ⱁⱅ҃ ⰵ̄ⱃⱄⰾ҃ⰿⰰ ⰲⱐ ⰵ̄ⱃⰻⱈⱘ · ⰻ̄ ⰲⱏ ⱃⰰⰸⰱⱁⰻ̄ⱀⰻⰽⱏⰻ ⰲⱐⱂⰰⰴⰵ · ⰺ̄ⰶⰵ ⰻ̄ ⱄⱏⰲⰾ\ⱏⰽⱏⱎⰵ ⰻ̄ ⰻ̄ ⱑ̄ⰸⰲⱏⰹ ⰲⱏⰸⰾⱁⰶⱐⱎⰵ ·:· ⱀⰰ ⱀⱐ · Ⱁ̄ⱅⰹⰴⱘ ⱁ̄ⱄⱅⰰⰲⰾⱐⱎⰵ ⰻ̄ ·:· ⰵⰾⱑ ⰶⰻⰲⰰ ·
Ⱂⱁ ⱂⱃⰹⰽⰾⱓⱍⰰⱓ̄ ⰶⰵ · ⰻ̄ⰵ̄ⱃⰵ᾽ⰻ ⰵ̄ⱅⰵⱃⱏ · ⱄⱏⱈⱁⰶⰴⰰⰰ̄ⱎⰵ ⱂⱘⱅⰵⰿⱐ ⱅⱑⰿⱏ · ⰻ̄ ⰲⰻⰴⱑⰲⱏ ⰻ̄ ⰿⰹⰿⱁ ⰻ̄ⰴⰵ ·
Ⱅⰰⰽⱁⰶⰴⰵ ⰻ̄ ⰾⰵⰲ᾽ⰼⰹⱅⱏ · ⰱⱏⰹⰲⱏ ⱀⰰ ⱅⱁⰿⱐⰶⰴⰵ ⰿⱑⱄⱅⱑ · ⱂⱃⰻⱎⰵⰴⱏ ⰻ̄ ⰲⰹⰴⱑⰲⱏ ⰻ̄ ⰿⰻⰿⱁ ⰻ̄ⰴⰵ ·
Ⱄⰰⰿⰰⱃⱑⱀⰹⱀ҃ ⰶⰵ̄ ⰵ̄ⱅⰵⱃⱏ ⰳⱃⱔⰴⱏⰹ · Ⰻ̄ ⱂⱃⰹⰴⰵ ⱀⰰⰴⱐ ⱀⱐ · Ⰻ̄ ⰲⰻⰴⱑⰲⱏ ⰻ̄ ⰿ҃ⰾ҃ⱄⱃⰴⱁⰲⰰ ·
Ⰻ̄ ⱂⱃⰹⱄⱅⱘⱂⰾⱐ ⱁ̄ⰱⱔⰸⰰ ⱄⱅ̄ⱃⱁⱆⱂⱏⰹ ⰵ̄ⰳⱁ · Ⰲⱏⰸⰾⰹⰲⰰⱔ ⱁ̄ⰾⱑⰻ · ⰻ̄ ⰲⰹ̄ⱀⱁ · ⰲⱏⱄⰰⰶⰴⱏ ⰶⰵ ⰻ ⱀⰰ ⱄⰲⱁⰻ̄ ⱄⰽⱁⱅⱏ · ⱂⱃⰹⰲⰵⰴⰵ ⰻ̄ ⰲⱏ ⰳⱁⱄⱅⰹⱀⱐⱀⰻⱌⱘ · ⰻ̄ ⱂⱃⰹⰾⰵⰶⰰ ⰵ̄ⰿⱏ ·
ⰻ̄ ⱀⰰ ⱁ̄ⱆⱅⱃⰹⰰ̄ ⰻ̄ⱎⰵⰴⱏ · ⰲⱐⰸⰵⰿⱏ ⰴⱏⰲⰰ ⱂⱑⱀⱔⰷⰰ · ⰴⰰⱄⱅⱏ ⰳⱁⱄⱅⰻⱀⱀ̄ⰻⰽⱁⱆ · ⰻ̄ ⱃⰵⱍⰵ ⰵ̄ⰿⱁⱆ ⱂⱃⰻⰾⰵⰶⰹ ⰵ̄ⰿⱏ · ⰻ̄ ⰵ̄ⰶⰵ ⰰ̄ⱎⱅⰵ ⱂⱃⰹⰻ̄ⰶⰴⰹⰲⰵⱎⰻ · Ⰰ̄ⰸⱐ ⰵ̄ⰳⰴⰰ ⰲⱏⰸⰲⱃⰰⱎⱅⱘ ⱄⱔ ⰲⱏⰸⰴⰰⰿⱏ ⱅⰹ ·
Ⰽⱐⱅⱁ ⱁ̄ⱆⰱⱁ ⱁ̄ⱅⱏ ⱅⱑⱈ ⱅⱃⰹⰻ̄ ⰿⱐⱀⰻⱅⱏ ⱅⰹ ⱄⱔ ⰱⱏⰻⱅⰻ ·:· ⰻⱄⰽⱃⱐⱀⰻⰹ̄ ⰲⱏⱂⰰⰴⱎⱁⱆⰿⱁⱆ ⰲⱏ ⱃⰰⰸⰱⱁⰻ̄ⱀⰻⰽⱏⰻ ·
Ⱁ̄ⱀⱏ ⰶⰵ ⱃⰵⱍⰵ · ⱄⱏⱅⰲⱁⱃⰵⰻ̄ ⰿ҃ⰾ҃ⱄⱅⱐ ⱄⱐ ⱀⰻⰿⱏ · ⱃⰵⱍⰵ ⰶⰵ ⰵ̄ⰿⱁⱆ ⰻ̄ⱄ҃ⱏ · ῾Ⰻⰴⰻ ⰻ̄ ⱅⱏⰻ ⱅⰲⱁⱃⰻ ⱅⰰⰽⱁⰶⰴⰵ ·· -
Ⰲⱏⱀⰻⰴⰵ ⰻ҃ⱄ ⰲⱏ ⰲⰵⱄ ⰵ̄ⱅⰵⱃⱘ · ⰶⰵⱀⰰ ⰶⰵ ⰵ̄ⱅⰵⱃⰰ ⰻ̄ⰿⰵⱀⰵⰿⱏ ⰿⰰⱃⱅ̄ⰰ ⱂⱃⰹⱔ̄ⱅⱏ ⰻ̄ ⰲⱏ ⰴⱁⰿⱏ ⱄⰲⱁⰻ̄ ·
Ⰻ̄ ⱄⰵ ᾽ⰵⰻ̄ ⰱⱑ ⱄⰵⱄⱅⱃ̄ⰰ · ⱀⰰⱃⰻⱌⰰⰵ̄ⰿⰰⰰ̄ ⰿⰰ̄ⱃⰻ̄ⱑ̄ ⱑ̄ⰶⰵ ⰻ̄ ⱄⱑⰴⱏⱎⰹ ⱂⱃⰹ ⱀⱁⰳⱁⱆ ᾽҃ⰻⱄⰲⱁⱆ · ⱄⰾⱏⰻⱎⰰⰰ̄ⱎⰵ ⱄⰾⱁⰲⱁ ⰵ̄ⰳⱁ ·
ⰻ̄ ⰿⰰⱃⱅ̄ⰰ҃ ⰿⰾⱏⰲⱑⰰ̄ⱎⰵ ⱁ̄ ⰿⱀ̄ⱁⰷⱑ ⱄⰾⱁⱆⰶⱐⰱⱑ · Ⱄⱅⰰⰲⱎⰻ ⰶⰵ ⱃⰵⱍⰵ Ⰳ҃ⰻ · ⱀⰵ ⱃⱁⰴⰹⱎⰹ ⰾⰹ · ⱑ̄ⰽⱁ ⱄⰵⱄⱅ̄ⱃⰰ ⰿⱁⱑ̄ · ⰵ̄ⰴⰹⱀⱘ ⰿⱔ ⱁ̄ⱄⱅⰰⰲⰻ ⱄⰾⱁⱆⰶⰻⱅⰹ ⱅⰻ · ⱃⱐⱌⰻ ⱁ̄ⱆⰱⱁ ⰵ̄ⰻ ⰴⰰ ⰿⰻ ⱂⱁⰿⱁⰶⰵⱅⱏ ·
Ⱉⱅ̄̄ⱏⰲⱑⱎⱅⰰⰲ ⰻ̄ⱄ҃ⱏ ⰻ̄ ⱃⰵⱍⰵ ⰵ̄ⰻ̄ · ⰿⰰⱃⱚ̄ⱁ ⰿⰰⱃⱚ̄ⱁ · ⱂⰵⱍⰵⱎⰹ ⱄⱔ ⰻ̄ ⰿⰾ҃ⱐⰲⰹⱎⰹ ⱁ̄ ⰿⱀ̄ⱁⰷⱑ ·
Ⰵ̄ⰴⰹⱀⱁ ⰶⰵ ⰵ̄ⱄⱅⱏ ⱀⰰ ⱂⱁⱅⱃⱑⰱⱘ · ⰿⰰⱃⰻⱑ̄ ⰱⱁ · ⰱⰾⰰⰳⱘⱙ̄ ⱍⱔⱄⱅⱐ ⰻ̄ⰸⰱⱏⱃⰰ · ⱑ̄ⰶⰵ ⱀⰵ ⱁ̄ⱅⱏⰻ̄ⰿⰵⱅ ⱄⱔ ⱁ̄ⱅⱏ ⱀⰵⱔ̄ ·

ⰽⱅ̄ⱁ ⱉ̄̄ⱅⱏ ⰲⰰⱄⱏ ⰻ̄ⰿⰰⱅⱏ ⰴⱃⱁⱆⰳⰰ · ⰻ̄ ⰻ̄ⰴⰵⱅ ⰽⱐ ⱀⰵⰿⱁⱆ ⱂⱁⰾⱁⱆ ⱀⱁⱎⱅ̄ⰹ · Ⰻ̄ ⱃⰵⱍⰵⱅⱏ ⰵ̄ⰿⱁⱆ ⰴⱃⱁⱆⰶⰵ · ⰲⱏ ⰸⰰ᾽ⰻⰿⱏ ⰴⰰⰶⰴⱏ ⰿⰹ ⱅⱃⰻ ⱈⰾⱑⰱⱏⰹ ·
῾Ⰻⰴⰵ ⰴⱃⱁⱆⰳⱐ ⰿⰹ ⱂⱃⰻⰴⰵ ⱄⱐ ⱂⱘⱅⰹ ⰽⱐ ⰿⱀ̄ⱑ · ⰻ̄ ⱀⰵ ⰻ̄ⰿⰰⰿⱏ ⰵ̄ⰶⰵ ⱂⱁⰾⱁⰶⱙ ⱂⱃⱑⰴⱏ ⱀⰻⰿⱏ ·
῾Ⰻ ⱅⱏ ⰻ̄ⰸⱐ ⱘ̄ⱅⱃⱐⱙ̄ⰴⱁⱆ ᾽ⱉ\ⱅⱏⰲⱑⱎⱅⰰⰲⱏ ⱃⰵⱍⰵⱅ · Ⱀⰵ ⱅⰲⱁⱃⰹ ·:· ⰿⰹ ⱅⱃⱁⱆⰴⰰ · ῾Ⱁⱆⰶⰵ ⰴⰲ̄ⱏⱃⰹ ⰸⰰⱅⰲⱁⱃⰵⱀⱏⰻ ⱄⱘⱅⱏ · ⰻ̄ ⰴⱑⱅⰻ ⰿⱁⱔ̄ ⱄⱏ ⰿⱏⱀⱁⱙ̄ ⱀⰰ ⰾⱁⰶⰹ ⱄⱘⱅⱏ · ⱀⰵ ⰿⱁⰳⱘ ⰲⱏⱄⱅⰰⱅⰹ ⰻ̄ ⰴⰰⱅⰹ ⱅⰵⰱⱑ ·
ⰳ҃ⰾⱙ ⰲⰰⰿⱏ · ⰰ̄ⱎⱅⰵ ⰻ̄ ⱀⰵ ⰴⰰⱄⱅ ⰵ̄ⰿⱁⱆ ⰲⱏⱄⱅⰰⰲ · ⰸⰰⱀⰵ ⰴⱃⱁⱆⰳ῾ⱐ ⰵ̄ⰳⱁ ⰵ̄ⱄⱅⱏ · Ⱀⱏ ⰸⰰ ⰱⰵⰸⱁⱍⱐⱄⱅⰲⱁ ⰵ̄ⰳⱁ · ⰲⱏⱄⱅⰰⰲⱏ ⰴⰰⱄⱅⱏ ⰵ̄ⰿⱁⱆ · ⰵ̄ⰾⰹⰽⱁ ⱅⱃⱑⰱⱁⱆⰵ̄ⱅⱏ ·
Ⰻ̄ ⰰ̄ⰸⱐ ⰲⰰⰿⱏ ⰳ҃ⰾⱙ · ⱂⱃⱁⱄⰹⱅⰵ ⰻ̄ ⰴⰰⱄⱅⱏ ⱄⱔ ⰲⰰⰿⱏ · ⰻ̄ⱎⱅⱑⱅⰵ ⰻ̄ ⱁ̄ⰱⱃⱔⱎⱅⰵⱅⰵ · ⱅⰾ̄ⱏⱌⱑⱅⰵ ⰻ̄ ⱁⱅⰲⱃⱏⰸⰵⱅⱏ ⱄⱔ ⰲⰰⰿⱏ ·
Ⰲⱐⱄⱑⰽ ⰱⱁ ⱂⱃⱁⱄⱔⰻ̄ ⱂⱃⰹⰵ̄ⰿⰾ҃ⰵⱅⱏ · ⰻ̄ ⰻ̄ⱎⱅⱔⰻ̄ ⱁ̄ⰱⱃⱑⱅⰰⰵ̄ⱅⱏ · ⰻ̄ ⱅⰾⱏⰽⱘⱎⱅⱁⱆⰿⱁⱆ ⱉⱅ҃ⰲⱃⱏⰸⱘⱅⱏ ⱄⱔ ·
Ⰽⱁⱅⱁⱃⰰⰳⱁ ⰶⰵ ⱁ̄ⱅ ⰲⰰⱄⱐ · ⱁ̄ⱆ ⱁ̄ⱌ҃ⰰ ⱄ҃ⱀⱏ ⱄⰲⱁⰻ̄ · ⰲⱏⱄⱂⱃⱁⱄⰻⱅⱏ ⱈⰾⱑⰱⰰ · Ⰵ̄ⰴⰰ ⰽⰰⰿⰵⱀⱐ ⱂⱁⰴⰰⱄⱅⱏ ⰵ̄ⰿⱁⱆ · ⰾⰹ ⱃⱏⰹⰱⱏⰹ · Ⰵ̄ⰴⰰ ⰲⱏ ⱃⱏⰹⰱⱏⰻ ⰿⱑⱄⱅⱁ ⰸⰿⰻⱙ̄ ⱂⱁⰴⰰⱄⱅⱏ ⰵⰿⱁⱆ ·
ⰻ̄ⰾⰹ ⰰ̄ⱎⱅⰵ ⱂⱃⱁⱄⰹⱅⱏ ⰰ̄ⰻ̄ⱌⰰ · Ⰵ̄ⰴⰰ ⱂⱁⰴⰰⱄⱅⱏ ⰵ̄ⰿⱁⱆ ⱄⰽⱁⱃⱂⰹⱙ̄ ·
Ⰰ̄ⱎⱅⰵ ᾽ⱁⱆⰱⱁ ⰲⱏⰹ ⰸⱐⰾⰹ ⱄⱘⱎⱅⰵ · ⱁ̄ⱆⰿⱑⰵ̄ⱅⰵ ⰴⰰⱑ̄ⱀⰻ {·} ⱑ̄ ⰱⰾⰰⰳⰰⱑ ⰴⰰⱑⱅⰹ ⱍⱔⰴⱁⰿⱏ ⰲⰰⱎⰻⰿⱏ · ⰽⱁⰾⰿⰻ ⱂⰰⱍⰵ ⱁ̄ⱌ҃ⱏ ⰲⰰⱎⱏ ⱀ҃ⰱⱄⱀⱏⰹ ⰴⰰⱄⱅⱏ ⰴ҃ⱈⱏ ⰱⰾⰰⰳⱐ · ⱂⱃⱁⱄⱔⱎⱅⰻⰻ̄ⰿⱏ ⱁ̄ⱆ ⱀⰵⰳⱁ ·· · -
Ⰱⱏⰹⱄⱅⱏ ⰶⰵ · ⰵ̄ⰳⰴⰰ ⰳ҃ⰾⰰⰰ̄ⱎⰵ ⱄⰹⰻ̄ · ⰲⱏⰸⰴⰲⰹⰳⱐⱎⰻ ⰵ̄ⱅⰵⱃⰰ ⰶⰵⱀⰰ ⰳⰾⰰⱄ҃ ⱏⱉⱅⱏ ⱀⰰⱃⱁⰴⰰ · ⱃⰵⱍⰵ ⰵ̄ⰿⱁⱆ · ⰱⰾⰰⰶⰵⱀⱁ ⱍⱃⱑⰲⱁ ⱀⱁⱎⱐⱎⰵⰵ̄ ⱅⱔ · ⰻ̄ ⱄⱁⱄⱐⱌⰰ ⱑ̄ⰶⰵ ⰵ̄ⱄⰹ ⱄⱐⱄⰰⰾⱏ ·
Ⱁ̄ⱀⱏ ⰶⰵ ⱃⰵ̄̄̄ⱍⰵ · Ⱅⱑⰿⱏ ⰶⰵ ⱁ̄ⱆⰱⱁ · ⰱⰾⰰⰶⰵⱀⰹ ⱄⰾⱏⰻⱎⱔⱎⱅⰻⰻ̄ ⱄⰾⱁⰲⱁ ⰱ҃ⰶⰹⰵ̄ · ⰻ̄ ⱈⱃⰰⱀⱔⱎⱅⰹⰻ̄ ⰵ̄ ·· · -

Ⱀⰻⱍⱅⱁⰶⰵ ⱂⱁⰽⱃⱏⰲⰵⱀⱁ ⰵ̄ⱄⱅⱏ ⰵ̄ⰶⰵ ⱀⰵ ⱁ̄ⱅⱏⰽⱃⱏⰻⰵ̄ⱅⱏ ⱄⱔ · ⰻ̄ ⱅⰰⰻ̄ⱀⱁ ⰵ̄ⰶⰵ ⱀⰵ ⱃⰰⰸⱁⱆⰿⱑⰵ̄ⱅⱏ ⱄⱔ ·
Ⰸⰰⱀⰵ ⰵ̄ⰾⰹⰽⱁ ⰲⱏ ⱅⱐⰿⱑ ⱃⱑⱄⱅⰵ ⰲⱏ ⱄⰲⱑⱅⱑ ⱁ̄ⱆⱄⰾⱏⰹⱎⰹⱅⱏ ⱄⱔ · ⰻ̄ ⰵ̄ⰶⰵ ⰲⱏ ⱁ̄ⱆⱈⱁ ⰳ҃ⰾⰰⱄⱅⰵ ⰲⱏ ⱅⰰⰻⰾⰻⱎⱅⰻⱈⱏ · ⱂⱃⱁⱂⱁⰲⱑ ⱄⱔ ⱀⰰ ⰽⱃⱁⰲⱑⱈⱏ ·
ⰳ҃ⰾⱙ ⰶⰵ ⰲⰰⰿⱏ ⰴⱃⱁⱆⰳⱁⰿⱏ ⰿⱁⰻ̄ⰿⱏ · ⱀⰵ ⱁ̄ⱆⰱⱁⰻ̄ⱅⰵ ⱄⱔ ⱏⱉⱅⱏ ⱁ̄ⱆⰱⰻⰲⰰⱙ̄ⱎⱅⰻⰻ̄ⱈⱏ ⱅⱑⰾⱁ · ⰻ̄ ⱂⱁ ⱅⱁⰿⱏ ⱀⰵ ⰿⱁⰳⱘⱎⱅⰵⰿⱏ ⰾⰹⱈⰰ ⱍⰵⱄⱁ ⱄⱏⱅⰲⱁⱃⰹⱅⰹ ·
Ⱄⱏⰽⰰⰶⱘ ⰶⰵ ⰲⰰⰿⱏ ⰽⱁⰳⱁ ⱁ̄ⱆⰱⱁⰻ̄ⱅⰵ ⱄⱔ · Ⱁ̄ⱆⰱⱁⰻ̄ⱅⰵ ⱄⱔ · ⰻ̄ⰿⱘⱎⱅⰰⰰ̄ⰳⱁ ⰲⰾⰰⱄⱅⱐ · Ⱂⱁ ⱁ̄ⱆⰱⰻⰵ̄ⱀⰻⰹ ⰲⱏⰲⱃⱑⱎⱅⰻ ⰲⱏ ⰼⰵⱁ̄ⱀⱘ · ⰵ̄ⰻ̄ ⰳ҃ⰾⱙ ⰲⰰⰿⱏ · ⱅⱁⰳⱁ ⱁ̄ⱆⰱⱁⰻ̄ⱅⰵ ⱄⱔ ·
Ⱀⰵ ⱂⱔⱅⱐ ⰾⰹ ⱂⱅ̄ⰹⱌⱐ ⰲⱑⱀⰹⱅⱏ ⱄⱔ ⱂⱑⱀⱔⰷⰵⰿⰰ ⰴⱐⰲⱑⰿⰰ · ⰻ̄ ⱀⰻ ⰵ̄ⰴⰹⱀⰰ ⱁ̄ⱅⱏ ⱀⰻⱈⱏ ⱀⱑⱄⱅⱏ ⰸⰰⰱⱏⰲⰵⱀⰰ ⱂⱃⱑⰴⱏ ⰱ҃ⰿⱏ ·
ⱀⱏ ⰻ̄ ⰲⰾⰰⱄⰹ ⰳⰾⰰⰲⱏⰹ ⰲⰰⱎⰵⱔ̄ ⰲⱏⱄⰹ ⰻ̄ⱍⱐⱅⰵⱀⰻ ⱄⱘⱅⱏ · ⱀⰵ ⰱⱁⰻ̄ⱅⰵ ⱄⱔ ⱁ̄ⱆⰱⱁ ⰿⱀⱁ̄ⰷⱑⱈⱏ ⱂⱅ̄ⰹⱌⱐ ⱄⱁⱆⰾⱑⰻⱎⰹ ⰵⱄⱅⰵ ⰲⱏⰻ ·
Ⰳ҃ⰾⱙ ⰶⰵ ⰲⰰⰿⱏ · Ⰲⱄ[ⱑⰽ]ⱐ ⰺ̄ⰶⰵ ⰻ̄ⱄⱂⱁⰲⱑⱄⱅⱏ ⰿⱔ ⱂⱃⱑⰴⱏ ⱍ҃ⰾⰽⱏⰻ · ⰻ̄ⱄⱂⱁⰲⱑⰿⱏⰹ ⰻ̄ ⱂⱃⱑⰴⱏ ⰰ̄ⱀ҃ⰼⰾⱏⰹ ⰱ҃ⰶⰹⰻ ·
ⰰ̆ ⱁ̄ⱅⱏⰲⱃⱏⰳⱏⰻ ⱄⱔ ⰿⰵⱀⰵ ⱂⱃⱑⰴⱏ ⱍ҃ⰾⰽⱏⰻ · Ⱉⱅ҃ⰲⱃⱏⰶⰵⱀⱏ ⰱⱘⰴⰵⱅⱏ ⱂⱃⱑⰴⱏ ⰰ̄ⱀ҃ⰼⰾⱏⰻ ⰱ҃ⰶⰹⰹ ·
Ⰻ̄ ⰲⱐⱄⱑⰽⱐ ⰺ̄ⰶⰵ ⱃⰵⱍⰵ ⱅⱏ ⱄⰾⱁⰲⱁ ⱀⰰ ⱄ҃ⱀⰰ ⱍ҃ⰾⱍⱄⰽⰰⰰ̄ⰳⱁ ⱁ̄ⱅⱏⱂⱁⱆⱄⱅⰹⱅⱏ ⱄⱔ ⰵ̄ⰿⱁⱆ · ᾽ⰰ ⰺ̄ⰶⰵ ⰲⰾⰰⱄⰲⰻⰿⰻⱄⰰⰵ̄ⱅⱏ ⱀⰰ ⰴ҃ⱈⱏ ⱄ҃ⱅⱏⰹⰻ̄ · ⱀⰵ ⱁ̄ⱅⱐⱂⱁⱆⱄⱅⰻⱅⱏ ⱄⱔ ⰵ̄ⰿⱁⱆ ·
Ⰵ̄ⰳⰴⰰ ⰶⰵ ⱂⱃⰻⰲⰵⰴⱘⱅⱏ ⰲⱏⰻ ⱀⰰ ⱄⱐⱀⱐⰿⰻⱎⱅⰰ ⰻ̄ ⰲⰾⰰⱄⱅⰻ ⰻ̄ ⰲ҃ⰾⰴⱍⱐⱄⱅ̄ⰲⰰ · ⱀⰵ ⱂⱐⱌⱑⱅⰵ ⱄⱔ ⰽ̄ⰰⰽ̄ⱁ · ⰾⰻ ⱍⱐⱅⱁ ⱂⱁⰿⱏⰹⱄⰾⰻⱅⰵ · ⰾⰹ ⱍⱐⱅⱁ ⱃⰵⱍⰵⱅⰵ ·
ⱄ҃ⱅⱏⰹ ⰱⱁ ⰴ҃ⱈⱏ ⱀⰰⱁ̄ⱆⱍⰹⱅⱏ ⰲⱏⰻ ⰲⱐ ⱅⱏ ⱍⰰⱄⱐ · ⱑ̄ⰶⰵ ⱂⱁⰴⱁⰱⰰⰵ̄ⱅⱏ ⰳ҃ⰾⰰⱅⰹ ··̅ -
Ⱃⰵⱍⰵ ⰳ҃ⱐ ⱂⱃⰹⱅⱍ̄ⱘ ⱄⰹⱙ̄ · Ⱍ҃ⰾⰽⱁⱆ ⰵ̄ⱅⰵⱃⱁⱆ ·:· ⱁ̄ⱆⰳⱁⰱⱐⰷⰹ ⱄⱔ ⱀⰻⰲⰰ ·
Ⰻ̄  ⰿⱏⰹⱎⰾⰰⰰ̄ⱎⰵ ⰲⱐ ⱄⰵⰱⱑ ⰳ҃ⰾⱔ · ⱍⱐⱅⱁ ⱄⱐⱅⰲ̄ⱁⱃⱙ̄ · ⱑ̄ⰽⱁ ⱀⰵ ⰻ̄ⰿⰰⰿⱏ ⰽⱐⰴⰵ ⱄⱐⰱⱐⱃⰰⱅⰹ ⱂⰾⱁⰴⱏ ⰿⱁⰻ̄ⱈⱏ ·
ⱃⰵⱍⰵ ⰶⰵ ⱄⰵ ⱄⱏⱅⰲⱁ҃ⱃⱙ · ⱃⰰⰸⱁⱃⱙ ⰶⰻⱅⱐⱀⰻⱌⱘ ⰿⱁⱙ̄ · ⰻ̄ ⰱⱁⰾⱐⱎⱘ ⱄⱏⰸⰻⰶⰴⱘ · Ⰻ̄ ⱄⱏⰱⰵⱃⱘ ⱅⱁⱆ ⰲⱏⱄⱑ ⰶⰻⱅⰰ ⰿⱁⱑ̄ · ⰻ̄ ⰴⱁⰱⱃⱁⰵ̄ ⰿⱁⰵ̄ ·
ⰻ̄ ⱃⰵⰽⱘ ⰴ҃ⱎⰻ ⰿⱁⰵ̄ⰻ̄ ⰴ҃ⱎⰵ · Ⰻ̄ⰿⰰⱎⰹ ⰿⱀⱁ̄ⰳⱁ ⰴⱁⰱⱃⱁ · ⰾⰵⰶⱔⱎⱅⰻ ⱀⰰ ⰾⱑⱅⰰ ⰿⱀ̄ⱁⰳⰰ ⱂⱁⱍⰹⰲⰰⰻ̄ · ⱑ̄ⰶⰴⱏ ⱂⰹⰻ̄ ⰻ̄ ⰲⰵⱄⰵⰾⰹ ⱄⱔ ·
Ⱃⰵⱍⰵ ⰶⰵ ⰵ̄ⰿⱁⱆ ⰱ҃ⱏ · ⰱⰵⰸⱁⱆⰿⱐⱀⰵ · Ⰲⱏ ⱄⰹⱙ̄ ⱀⱁⱎⱅⱐ ⰴ҃ⱎⱘ ⱅⰲⱁⱙ̄ ⰻ̄ⱄⱅⱔⰷⰰⱙ̄ⱅⱏ ⱁⱅ҃ ⱅⰵⰱⰵ · ⰰ̄ ⱑ̄ⰶⰵ ⱁ̄ⱆⰳⱁⱅⱁⰲⰰ ⰽⱁⰿⱁⱆ ⰱⱘⰴⱘⱅⱏ ·
Ⱅⰰⰽⱁ ·:· ⰲⱐⱄⱑⰽⱐ ⱄⱐⰱⰹⱃⰰⱔ̄ⰻ̄ ⰲⱏ ⱄⰵⰱⱑ · ⰰ̄ ⱀⰵ ⰲⱐ ⰱ҃ⱏ ⰱⱁⰳⰰⱅⱑⱔ̄ⰻ̄ · Ⱄⰵ ⰳ҃ⰾⱔ ⰲⱏⰸⰳⰾⰰⱄⰻ · Ⰻ̄ⰿⱑⱔ̄ⰻ̄ ⱁ̄ⱆⱎⰻ ⱄⰾⱏⰹⱎⰰⱅⰹ ⰴⰰ ⱄⰾⱏⰹⱎⰹⱅⱏ ·· · -
Ⱀⰵ ⰱⱁ᾽ⰻ ⱄⱔ ⰿⰰⰾⱁⰵ ⱄⱅⰰⰴⱁ · ⱑ̄ⰽⱁ ⰱⰾⰰⰳⱁⰻ̄ⰸⰲⱁⰾⰹ ᾽҃ⱁⱌⱐ ⰲⰰⱎⱏ · ⰴⰰⱅⰹ ⰲⰰⰿⱏ ⱌ҃ⱃⱄⱅⰲⰹⰵ̄ ·
ⱂⱃⱁⰴⰰⰴⰹⱅⰵ ⰻ̄ⰿⱑⱀⰹⱑ̄ ⰲⰰⱎⰰ · ⰻ̄ ⰴⰰⰴⰹⱅⰵ ⰿⰹⰾⱁⱄⱅⱏⰻⱀⱙ · Ⱄⱏⱅⰲⱁⱃⰹⱅⰵ ⱄⰵⰱⱑ · ⰲⱏⰾⰰⰳⰰⰾⰹⱎⱅⰰ ⱀⰵ ⱅⱐⰾⱑⱙ̄ⱎⱅⰰ · ⱄⱐⰽⱃⱁⰲⰹⱎⱅⰵ ⱀⰵ ⱁ̄ⱄⰽⱘⰴⱑⱙ̄ⱎⱅⰵ᾽ⰵ ⱀⰰ ⱀ҃ⰱⱄⱈⱏ · Ⰻ̄ⰴⰵⰶⰵ ⱅⰰⱅⱐ ⱀⰵ ⱂⱃⰹⰱⰾⰹⰶⰰⰵ̄ⱅⱏ ⱄⱔ · ⱀⰹ ⱅⱐⰾⱑ ⱅⱐⰾⰻⱅⱏ ·
ⰻ̄ⰴⰵⰶⰵ ⰱⱁ ⰵ̄ ⱄⱐⰽⱃⱁⰲⰹⱎⱅⰵ ⰲⰰⱎⰵ · ⱅⱁⱆ ⰻ̄ ⱄ҃ⱃⰴⱌⰰ ⰲⰰⱎⰰ ⰱⱘⰴⱘⱅⱏ ·
Ⰱⱘⰴⱘ ⱍⱃⱑⱄⰾⰰ ⰲⰰⱎⰰ ⱂⱃⱑⱂⱁⱑ̄ⱄⰰⱀⰰ · ⰻ̄ ⱄⰲⱑⱅⰹⰾⱐⱀⰹⱌⰹ ⰳⱁⱃⱘⱎⱅⰵ ·
ⰻ̄ ⰲⱏⰹ ⱂⱁⰴⱁⰱⱐⱀⱏⰻ ⱍ҃ⰾⰽⰿⱏ · ⱍⰰⱙ̄ⱎⱅⰵⰿⱏ ⰳ҃ⰰ ⱄⰲⱁⰵ̄ⰳⱁ · ⰽⱁⰳⰴⰰ ⰲⱏⰸⰲⱃⰰⱅⰻⱅⱏ ⱄⱔ ⱁ̄ⱅⱏ ⰱⱃⰰⰽⱐ · ⰴⰰ ⱂⱃⰻⱎⰵⰴⱏⱎⱁⱆ ⰻ̄ ⱅⰾⱏⰽⱀⱘⰲⱏⱎⱁⱆ ⰰ̄ⰱⰻⰵ̄ ᾽ⱁⱅⰲⱃⱏⰸⱘⱅⱏ ⰵ̄ⰿⱁⱆ ·
ⰻ̄ ⰱⰾⰰⰶⰵⱀⰹ ⱃⰰⰱⰹ ⱅⰹ · ⱔ̄ⰶⰵ ⰳ҃ⱐ ⱁ̄ⰱⱃⱔⱎⱅⰵⱅⱏ ⰱⱐⰴⱔⱎⱅⱔ · ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · Ⱑ̄ⰽⱁ ⱂⱁⱑ̄ⱎⰵⱅⱏ ⱄⱔ · ⰻ̄ ⱂⱁⱄⰰⰴⰻⱅⱏ ⱔ̄ · ⰻ̄ ⰿⰹⱀⱘⰲⱏ ⱂⱁⱄⰾⱁ̄ⱆⰶⰹⱅⱏ ⰻ̄ⰿⱏ ·
ⰾⱓⰱⱁ ⰲⱏ ⰲⱏⱅⱁⱃⱘⱙ̄ ⰾⱓⰱⱁ ⰲⱏ ⱅⱃⰵⱅⰹⱙ̄ ⱄⱅⱃⰰⰶⱘ ⱂⱃⰹⰴⰵⱅⱏ · ⰻ̄ ⱁ̄ⰱⱃⱔⱎⱅⰵⱅⱏ ⱅⰰⰽⱁ · ⰱⰾⰰⰶⰵⱀⰻ ⱃⰰⰱⰹ ⱅⰻ ·
Ⱄⰵ ⰶⰵ ⰲⱑⰴⰹⱅⰵ · ⱑ̄ⰽⱁ ⰰ̄ⱎⱅⰵ ⰱⰹ ⰲⱑⰴⱑ ⰳ҃ⱀⱏ ⱈⱃⰰⰿⰻⱀⱏⰹ · Ⰲⱏ ⰽⱏ ⱍⰰⱄ҃ ⱅⰰⱅⱐ ⱂⱃⰹⰴⰵⱅ · ⰱⱐⰴⱑⰾⱏ ⱁ̄ⱆⰱⱁ ⰱⰻ · ⰻ̄ ⱀⰵ ⰱⰹ ⰴⰰⰾⱏ ⱂⱁⰴⱐⱃⱏⰹⱅⰹ ⰴⱁⰿⱁ̄ⱆ ⱄⰲⱁⰵ̄ⰳⱁ ·
ⰻ̄ ⰲⱏⰻ ⰱⱘⰴⱑⱅⰵ ⰳⱁⱅⱁⰲⰹ · ⱑ̄ⰽⱁ ⰲⱏ ⱀⱐⰶⰵ ⱍⰰⱄ ⱀⰵ ⰿⱏⱀⰹⱅⰵ · ⱄ҃ⱀⱏ ⱍ҃ⰾⱍⱐ ⱂⱃⰹⰴⰵⱅⱏ ·· -

ⰱⱑ ⱁ̄ⱆⱍⱔ ⰻ̄ⱄ҃ⱏ  ⱀⰰ ⰵ̄ⰴⰹⱀⱁⰿ · ⱁ̄ⱅⱏ ⱄⱁⱀ[ⱐ]ⰿⰻⱎⱅⱐ · ⰲⱏ ⱄⱘⰱⱁⱅⱏⰹ ·
ⰻ̄ ⱄⰵ ⰶⰵⱀⰰ ⰴ҃ⱈⱏ ⰻ̄ⰿⱘⱎⱅⰻ · ⱀⰵⰴⱘⰶⰵⱀⱏ ⰷ҃ⰺ̆ⱅⰵ̅ ⰾⱑⱅ҃ · ᾽ⰻ ⰱⱑ ⱄⰾⱘⰽⰰ · ⱀⰵ ⰿⱁⰳⱘⱎⱅⰻ ⰲⱏⱄⰽⰾ̄ⱁⱀⰹⱅⰹ ⱄⱔ ⱉ҃҃ⱅⱏ ⱀⱘⰴⱐ ·
ⱁ̄ⱆⰸⱐⱃⱑⰲⱐ ⰶⰵ ⱙ̄ ⰻ̄ⱄ҃ⱏ· ⱂⱃⰹⰳⰾⰰⱄⰹ · ⰻ ⱃⰵⱍⰵ ⰵ̄ⰻ̄ · ⰶⰵ̄ⱀ̄ⱁ · Ⱉⱂ̄̄ⱁⱆⱎⱅⰵⱀⰰ ⰵ̄ⱄⰹ ⱉ̄̄ⱅⱏ ⱀⰵⰴⱘⰳⰰ ⱅⰲⱁⰵ̄ⰳⱁ ·
Ⰻ̄ ⰲⱐⰸⰾⱁⰶⰻ ⱀⰰ ⱀⱙ ⱃⱘⱌⱑ · ⰻ̄ ⰰ̄ⰱⰻⰵ̄ ⱂⱃⱁⱄⱅⱃⱑⱅⱏ ⱄⱔ · ⰻ̄ ⱄⰾⰰⰲⰾⱑⰰ̄ⱎⰵ ⰱ҃ⰰ
Ⱉⱅ̄̄ⱏⰲⱑⱎⱅⰰⰲ ⰶⰵ ⱄⱁⱆⱀⰰ̄ⰳⱁ̄ⰳⱐ · ⱀⰵⰳⱁⰴⱁⱆⱔ̄ · ⰸⰰⱀⰵ ⰲⱏ ⱄⱘⰱⱁⱅⱘ ⰻ̄ⱌⱑⰾⰹ ⱙ̄ ⰻ̄ⱄ҃ⱏ · ⰳ҃ⰾⰰⰰ̄ⱎⰵ ⱀⰰⱃⱁⰴⱁⱆ · ⱎⰵⱄⱅⱐ ⰴⱐⱀⰹⰻ̄ ⰵ̄ⱄⱅⱐ ⰲⱏ ⱀⱔⰶⰵ ⰴⱁⱄⱅⱁⰻ̄ⱅⱏ ⰴⱑⰾⰰⱅⰹ Ⰲⱏ ⱅⱏⰻ ⱁ̄ⱆⰱⱁ ⱂⱃⰻⱈⱁⰴⱔⱎⱅⰵ ⱌⱑⰾⰹⱅ᾽ⰵ ⱄⱔ · Ⰰ̄ ⱀⰵ ⰲⱏ ⰴⰵⱀⱐ ⱄⱘⰱⱁⱅⱏⱀⱏ̄ⰹ ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⰵ̄ⰿⱁⱆ ⰳ҃ⱐ ⱃⰵⱍⰵ · ⰾⰻⱌⰵⰿⱑⱃⰹ · ⰽⱁⰶⰴⱁ ⰲⰰⱄⱏ · Ⰲⱐ ⱄⱘⰱⱁⱅⱘ · ⱀⰵ ⱁ̄ⱅⱃⱑⱎⰰⰵⱅⱏ ⰾⰹ ⰲⱁⰾⱁⱆ ⱄⰲⱁ҃ⰵ̄ⰳⱁ · ⰾⰹ ⱁ̄ⱄⱐⰾⰰ ⱁ̄ⱅⱏ ⱑ̄ⱄⰾⰹⰻ̄ · ᾽ⰻ ⰲⰵⰴⰵⱅⱏ ⱀⰰⱂⰰⱑ̄ⱅ ·
Ⱄⰹⱙ̄ ⰶⰵ ⰴⱐⱎⱅⰵⱃⱐ ⰰ̄ⰲⱃⰰⰰ̄ⰿⰾ҃᾽ⱙ ⱄⱘⱎⱅⱘ · ⱙ̄ⰶⰵ ⱄⱏⰲⱔⰸⰰ ⱄⱁⱅⱁⱀⰰ · ⱄⰵ ⱁ̄ⱄ̄ⰿⱁⰵ̄ ⱀⰰ ⰴⰵⱄⱔⱅⰵ ⰾⱑⱅⱁ · ⱀⰵ ⰴⱁⱄⱅⱁⱑ̄᾽ⰰⱎⰵ̄ ⰾⰻ ⱃⰰⰸⰴⱃ̄ⱑⱎⰹⱅⰹ ⰵ̄ ⱔ̄ ⱉ̄̄ⱅⱏ ⱘ̄ⰸⱏⰻ ⱄⰵ ⱔ̄ · ⰲⱏ ⰴⰵⱀⱐ ⱄⱘⰱⱁⱅⱏⱀⱏⰹ ·
Ⰻ̄ ⱄⰻ ⰳ҃ⰾⱎⱅⱁⱆ ⰵ̄ⰿⱁⱆ · ⱄⱅⱏⰻⰴⱑⰰ̄ⱈⱘ ⱄⱔ ⰲⱐⱄⰹ ⱂⱃⱁⱅⰹⰲⰾⱑⱎⱅⰹ᾽ⰻ ⱄⱔ ⰵ̄ⰿⱁⱆ · ᾽ⰻ ⰲⱏⱄⰹ ⰾ᾽ⱓⰴⰹⰵ̄ · ⱃⰰⰴⱁⰲⰰⰰ̄ⱈⱘ ⱄⱔ · ⱁ̄ ⰲⱏⱄⱑⱈⱏ ⱄⰾⰰⰲⱐⱀⱏⰹⱈⱏ ⰱⱏⰹⰲⰰⱙ̄ⱎⱅⰻⰻ̄ⱈⱏ ⱁ̄ⱅⱏ ⱀⰵⰳ҃ⱁ҃ ·· -
ⱂ̄ⱁⰴⱁⰱⱐⱀⱁ ⰵ̄ⱄⱅⱏ ⱌ҃ⱃⱐⱄⱅⰲⱁ ⱀ҃ⰱⱄⱏⱀⱁ᾽ⰵ ⰸⱃⱐⱀⱁⱆ · ⰳⱁⱃⱁⱆⱎⱏⱀⱁⱆ · Ⰵ̄ⰶⰵ ⱂⱃⰹⰵⰿⱏ ⱍ̄ⰾⰽ̄ⱐ · ⰲⱏⰲⱃⱏⰶⰵ ⰲⱏ ⰲⱃⱏⱅⱁⰳⱃⰰⰴ ⱄⰲⱁⰻ̄ · ⰻ̄ ⰲⱏⱄⱅ̄ⱃⰰⱄⱅⰵ ⰻ̄ ⰱⱏⰻⱄ҃ ⰲⱏ ⰴⱃⱑⰲⱁ ⰲⰵⰾⰻⰵ̄ · ⰻ̄ ⱂⱅⰹⱌⱔ ⱀ҃ⰱⱄⱀⱏⰹⱔ̄ ⰲⱏⱄⰵⰾⰹⱎⱔ ⱄⱔ ⰲⱏ ⰲⱑⱅⰲⰹ ⰵ̄ⰳⱁ ·
῾Ⰻ ⱂⰰⰽⱏⰹ ⱃⰵⱍⰵ · ⰽⱁⰿⱁⱆ ⱁ̄ⱆⱂⱁⰴⱁⰱⰾ̄ⱙ ⱌ҃ⱃⱄⱅⰲⰻⰵ̄ ⰱ҃ⰶⰹⰵ ·
Ⱂⱁⰴⱁⰱⱐⱀⱁ ⰵ̄ⱄⱅⱏ ⰽ̄ ⰲ̄ⰰⱄⱁⱆ · ⰺ̄ⰶⰵ ⱂⱃⰻⰵ̄ⰿⱏⱎⰹ ⰶⰵⱀⰰ · ⱄⱏⰽⱃⱏⰹ ⰲⱏ ⰿⱘ̄ⱌⱑ ⱅⱃⰹ̄ ⱄⰰⱅ̄ⱏ · ⰴⱁⰻ̄ⰴⰵⰶⰵ ⰲⱏⱄⰽⱏⰹⱄⱘ ⰲⱐ̄ⱄⱑ ·
Ⰻ̄ ⱂⱃⱁⱈⱁⰶⰴⰰⰰ̄ⱎⰵ ⱄⰽ̄ⱁⰸⱑ ⰳⱃⰰⰴⱏⰻ ⰻ ⰲⱏⱄⰹ · ⱁ̄ⱆⱍⱔ̄ · ⰻ̄ ⱎⰵⱄⱅⰲⰹⰵ̄ ⱅⰲⱁⱃⱔ ⰲⱏ ⰵ̄ⱃⰾ҃ⰿⱏ ·
Ⱃⰵⱍⰵ ⰶⰵ ⰵ̄ⰿⱁⱆ ⰵ̄ⱅⰵⱃⱏ · Ⰳ҃ⰻ ⰰ̄ⱎⱅⰵ ⰿⰰⰾⱁ ⰵⱄⱅⱏ ⱄ҃ⱂⱄⰰⱙ̄ⱎⱅⰻⰻ̄ⱈⱏ ⱄⱔ · Ⱁ̄ⱀⱏ ⰶⰵ ⱃⰵⱍⰵ ⰽⱐ ⱀⰵⰿⱁⱆ ·
Ⱂⱁⰴⰲ̄ⰹⰷⰰⰻ̄ⱅⰵ ⱄⱔ ⰲⱏⱀⰻⱅⰹ ⱄⰽⱁⰸⱑ ⱅⱑⱄⱐⱀⰰⱑ̄ ⰲⱃⰰⱅⰰ҃ · ⱑ̄ⰽⱁ ⰿⱀ̄ⱁⰷⰹ ⰳ҃ⰾⱙ ⰲⰰⰿⱏ · ⰲⱏⰸⰻⱎⱅⱘⱅⱏ ⰲⱏⱀⰻⱅⰹ · ⰻ̄ ⱀⰵ ⰲⱏⰸⰿⱁ҃ⰳⱘⱅⱏ ·
Ⱉⱅ̄̄ⱏ ⱀⰵⰾⰹ ⱁ̄ⱆⰱⱁ ⰲⱏⱄⱅⰰⱀⰵⱅⱏ ⰳ҃ⰴⱀⱏ ⰴⱁⰿⱁⱆ · ⰻ̄ ⰸⰰⱅⰲⱁⱃⰹⱅⱏ ⰴ᾽ⰲⱐⱃⰹ · ⰻ̄ ⱀⰰⱍⱐⱀⰵⱅⰵ ⰲⱏⱀⱑ ⱄⱅⱁⱑⱅⰹ · ⰻ̄ ⱅⰾⱑⱎⱅⰹ ⰲⱏ ⰴⰲⱐⱃⰹ ⰳ҃ⰾⱎⱅⰵ · ⰳ҃ⰻ ⰳ҃ⰻ ⱁ̄ⱅⰲⱃⱏⰸⰹ ⱀⰰⰿⱏ · ⰻ̄ ⱁ̄ⱅⱏⰲⱑⱎⱅ{ⱅ}ⰰⰲ ⱃⰵⱍⰵ{ⱍⰵ}ⱅⱏ ⰲⰰⰿ · ⱀⰵ ⰲⱑⰿⱏ ⰲⰰⱄⱏ ⱁ̄ⱅⱏ ⰽⱘⰴⱁⱆ ⰵ̄ⱄⱅ̄ⰵ ·
Ⱅⱁⰳⰴⰰ ⱀⰰⱍⱐⱀⰵⱅⰵ ⰳ҃ⰾⰰⱅⰹ · ⱑ̄ⱈⱁⰿⱏ ⱂⱃⱑⰴⱏ ⱅⱁⰱⱁⱙ̄ ⰻ̄ ⱂⰹⱈⱁⰿⱏ · ⰻ̄ ⱀⰰ ⱃⰰⱄⱂⱘⱅⰹⰻ̄ⱈ ⱀⰰⱎⰻⱈⱏ ⱁ̄ⱆⱍⰹⰾⱀⱏⰹ ⰵ̄ⱄⰹ ·
ⰻ̄ ⱃⰵⱍⰵ ⱅⱏ ⰳ҃ⰾⱙ ⰲⰰⰿⱏ · ⱀⰵ ⰲⱑⰿⱏ ⰲⰰⱄ ⱁⱅ҃ ⰽⱘⰴⱑ ⰵ̄ⱄⱅⰵ · Ⱉⱅ̄̄ⱏⱄⱅⱘⱂⰹⱅⰵ ⱁ̄ⱅⱏ ⰿⰵⱀⰵ · ⰲⱏⱄⰹ ⰴⱑⰾⰰⱅⰵ҃ⰾⰵ ⱀⰵⱂⱃⰰⰲⱏⰴⱑ ·
ⱅⱁⱆ ⰱⱘⰴⰵⱅⱏ ⱂⰾⰰⱍⱐ ⰻ̄ ⱄⰽⱃⱐⰶⱐⱅⱏ ⰸⱘⰱⱁⰿⱏ · Ⰵ̄ⰳⰴⰰ ⱁ̄ⱆⰸⱐⱃⰻⱅⰵ ⰰ̄ⰲⱃⰰⰰ̄ⰿⰰ · ⰻ̄ ⰻ̄ⱄⰰⰰ̄ⰽⰰ ⰻ̄ⱑ̄ⰽⱁⰲⰰ · ⰻ̄ ⰲⱏⱄⱔ ⱂ҃ⱃⱃⰽⱏⰹ · ⰲⱏ ⱌ҃ⱃⱄⱅⰲⰹⰻ̄ ⰱ҃҃ⰶⰹⰻ̄ · Ⰲⱏⰻ ⰶⰵ ⰻ̄ⰸⰳⱁⱀⰻⰿⱏⰻ ⰲⱁⱀⱏ ·
Ⰻ̄ ⱂⱃⰻⰴⱘⱅ ⱉ̄ⱅⱏ ⰲⱏⱄⱅⱁⰽⱐ ⰻ̄ ⰸⰰⱂⰰⰴⱏ · ⰻ̄ ⱄⱑ̄ⰲⰵⱃⰰ ⰻ̄ ⱓⰳⰰ · ⰻ̄ ⰲⱏⰸⰾⱔⰳⱘⱅ ⰲⱏ ⱌ҃ⱃⱄⱅⰲⰻⰻ ⰱ҃ⰶⰹⰻ ̄

ⰲⱐⱀⰻⰴⰵ ⰻ̄ⱄ҃ⱏ ⰲⱐ ⰴⱁⰿⱏ ⰵ̄ⱅⰵⱃⰰ ⰽⱐⱀⱔⰷⰰ ⱇⰰⱃⰹⱄⰵⰻ̄ⱄⰽ̆ⰰ · ⰲⱏ ⱄⱘⰱⱁⱅⱏ ⱑ̄ⱄⱅⱏ ⱈⰾⱑⰱⰰ · ⰻ̄ ⱅⰹ ⰱⱑⰰ̄ⱈⱘ ⱀⰰⰸⰹⱃⰰⱙ̄ⱎⱅⰵ ⰻ̄ ·
Ⰻ̄ ⱄⰵ ⱍ҃ⰾⰽⱐ ⰵ̄ⱅⰵⱃⱏ ⰻ̄ⰿⱏⰻ ⰲⱁⰴⱏⱀⱏⰹⰻ ⱅⱃⱘⰴⱐ · ⰻ̄ ⰱⱑ ⱂⱃⱑⰴⱐ ⱀⰻⰿⱐ ·
ⰻ̄ ⱁⱅ҃ⰲⱑⱎⱅⰰⰲⱏ ⰻ̄ⱄⱏ ⱃⰵⱍⰵ ⰽⱐ ⰸⰰⰽⱁⱀⱐⱀⰻⰽⱁⰿⱏ · ⰻ̄ ⱇⰰⱃⰹⱄⰵⱁ̄ⰿⱏ ⰳ҃ⰾⱔ · Ⰰ̄ⱎⱅⰵ ⰴⱁⱄⱅⱁⰻ̄ⱅⱏ ⰲⱏ ⱄⱘⰱⱁⱅⱏ ⰻ̄ⱌⱑⰾⰻⱅⰹ ⰻ̄ ·
Ⱁ̄ⱀⰻ ⰶⰵ ⱁ̄ⱆⰿⰾ҃ⱏⱍⰰⱎⱔ · ⰻ̄ ⱂⱃⰹⰵ\ⰿⱏⰹ ᾽ⰻ · ⰻ̄ⱌⱑⰾⱐ ⰻ̄ ⱁ̄ⱅⱏⱂⱁⱆⱄⱅⰻ ⰹ̄ ·
Ⰻ̄ ⱁ̄ⱅⱏⰲⱑⱎⱅⰰⰲ ⱃⰵⱍ̄ⰵ · ⰽⱁⱅⱁⱃⰰⰰ̄ⰳⱁ  ⰲⰰⱄⱏ ⱁ̄ⱄⰵⰾⱏ ⰾⰻ ⰲⱁⰾⱏ · ⰲⱏ ⱄⱅⱁⱆⰴⰵⱀⰵⱌⱐ ⰲⱏⱂⰰⰴⰵⱅⱏ · ⰻ̄ ⰰ̄ⰱⰹⰵ̄ ⱀⰵ ⰻ̄ⱄⱅⱃⱏⰳⱀⰵⱅⱏ ⰾⰹ ⰵ̄ⰳⱁ ⰲⱏ ⰴⰵⱀⱐ ⱄⱘⰱⱁⱅⱐⱀⱏⰻⰻ̄ ·
ⰻ̄ ⱀⰵ ⰲⱏⰸⰿⱁⰳⱘ ⱁ̄ⱅⱏⰲⱑⱎⱅⰰⱅⰹ ⰵ̄ⰿⱁⱆ ·
ⰳ҃ⰾⰰ ⰶⰵ ⰽⱐ ⰸⱐⰲⰰⱀⱏⰹⰻ̄ⰿⱏ · ⱂⱃⰹⱅⱐⱍⱘ ⱁ̄ⰱⱐⰴⱃⱏⰶⱔ · ⰽⰰⰽⱁ ⱂⱃⱑⰴⱏⱄⱑⰴⰰⱀⰹⱑ̄ ⰻ̄ⰸⰱⰻⱃⰰⰰ̄ⱈⱘ · ⰳ҃ⰾⱔ ⰽⱐ ⱀⰹⰿⱏ ·
ⰵ̄ⰳⰴⰰ ⰸⱐⰲⰰⱀⱏ ⰱⱘⰴⰵⱎⰹ ⰽⱏⰹⰿⱏ ⱀⰰ ⰱⱃⰰⰽⱐ · ⱀⰵ ⱄⱔⰴⰻ ⱀⰰ ⱂⱃⱑⰴⱐⱀⰻⰻ̄ⰿ ⰿⱑⱄⱅⱑ · ⰵ̄ⰴⰰ̄ ⰽ᾽ⱅⱁ · ⱍⰵⱄⱅⱐⱀⱑ᾽ⰻ ⱅⰵⰱⰵ ⰱⱘⰴⰵⱅⱏ ⰸⱐⰲⰰ҃ⱀⱏⰹⰻ̄ⱈⱏ ·
ⰻ̄ ⱂⱃⰹⱎⰵⰴⱏ ⰸⱐⰲⰰⰲⱏⰻ҃ ⱅⱔ ⰻ̄ ᾽ⱁⱀⱁⰳⱁ · ⱃⰵⱍⰵⱅⱏ ⱅⰹ · ⰴⰰⰶⰴⱏ ⱄⰵⰿⱁⱆ ⰿⱑⱄⱅⱁ · ⰻ̄ ⱅⱁⰳⰴⰰ ⱀⰰⱍⱐⱀⰵⱎⰹ ⱄⱏ ⱄⱅⱁⱆⰴⱁⰿⱏ ⱂⱁⱄⰾⱑⰴⱐⱀⰵⰵ̄ ⰿⱑⱄⱅⱁ ⰴⱃⱏⰶⰰⱅⰹ
ⱀⱏ ⰵ̄ⰳⰴⰰ ⰸⱐⰲⰰⱀⱏ ⰱⱘⰴⰵⱎⰹ · ⱎⰵⰴ ⱄⱔⰴⰹ ⱀⰰ ⱂⱁⱄⰾⱑⰴⱐⱀⰻⰻ̄ⰿⱏ ⰿⱑⱄⱅⱑ · ⰴⰰ ⰵ̄ⰳⰴⰰ ⱂⱃⰻⰴⰵⱅⱏ ⰸⱐⰲⰰ҃ⰲⱏⰹ᾽ⰻ ⱅⱔ · ⰻ̄ ⱃⰵⱍⰵⱅⱏ ⱅⰹ ⰴⱃⱁⱆⰶⰵ ⱂⱁⱄⱔⰴⰹ ⰲⱏⰻⱎⰵ · Ⱅⱁⰳⰴⰰ ⰱⱘⰴⰵ ⱅⰹ ⱄⰾⰰⰲⰰ · ⱂⱃⱑⰴⱏ ⰲⱐⱄⱑⰿ ⰻ̄ ⱄⱑⰴⱔⱎⱅⰻⰻ̄ⰿⰹ ⱄⱏ ⱅⱁⰱⱁⱙ̄ ·
Ⱑ̄ⰽⱁ ⰲⱐⱄⱑⰽⱐ ⰲⱏⰸⱀⱁⱄⱔⰻ̄ ⱄⱔ ⱄⱐⰿⱑⱃⰹⱅⱏ ⱄⱔ · Ⰻ̄ ⱄⱐⰿⱑⱃⱑⱔ̄ⰻ̄ ⱄⱔ ·:· ⱄⰰⰿⱏ · ⰲⱏⰸⱀⰵⱄⰵⱅ ⱄⱔ ·· · -
ⱍ҃ⰾⰽⱏ ⰵ̄ⱅⰵⱃⱏ ⱄⱐⱅⰲⱁⱃⰹ ⰲⰵⱍⰵⱃⱙ ⰲⰵⰾⰹⱙ̄ · ⰻ̄ ⰸⱐⰲⰰ ⰿⱐⱀⱁⰳⱏⰻ ·
Ⰻ̄ ⱂⱁⱄⱐⰾⰰ ⱃⰰⰱⰰ ⱄⰲⱁⰵⰳⱁ ⰲⱏ ⰳⱁⰴⱏ ⰲⰵⱍⰵⱃⱔ · ⱃⰵⱎⱅⰻ ⰸⱐⰲⰰⱀⱏⰹⰻ̄ⰿⱏ · ⰳⱃⱔⰴⱑⱅⰵ ⱑ̄ⰽⱁ ⱁ̄ⱆⰶⰵ ⱁ̄ⱆⰳⱁⱅⱁⰲⰰⱀⰰ ⱄⱘⱅⱏ ⰲⱐⱄⱑ ·
῾Ⰻ ⱀⰰⱍⱔⱎⱔ ⰲⱏⰽⱁⱆⱂⱐ ⱁ̄ⱅⱏⱃⰹⱌⰰⱅⰹ ⱄⱔ ⰲⱏⱄⰹ · ⱂⱃⱏⰲⱏⰹⰻ̄ ⱃⰵⱍⰵ ⰵ̄ⰿⱁⱆ · Ⱄⰵⰾⱁ ⰽⱁⱆⱂⰻⱈⱏ · ⰻ̄ ⰻ̄ⰿⰰⰿⱏ ⱀⱘⰶⰴⱘ ⰻ̄ⰸⰻⱅⰹ ⰻ̄ ⰲⰻⰴⱑⱅⰹ ⰵ̄ · Ⰿⱁⰾⱙ ⱅⱔ ⰻ̄ⰿⱑⰻ̄ ⰿⱔ ⱁ̄ⱅⱃⱁⱍⱐⱀⰰ ·
Ⰻ̄ ⰴⱃⱁⱆⰳⱏⰹ ⱃⰵⱍⰵ ᾽ⰵⰿⱁⱆ · ⱄⱘⱂⱃⱘⰳⱐ ⰲⱁⰾⱁⰲⱏⱀⱏⰻⰻ̄ⱈⱏ ⰽⱁⱆⱂⰻⱈⱏ ⱂⱔⱅⱐ · ⰻ̄ ⰳⱃⱔⰴⱘ ⰻ̄ⱄⰽⱁⱆⱄⰻⱅⱏ ⰻ̄ⱈⱏ · ⰿⱁⰾⱙ ⱅⱔ ⰻ̄ⰿⱑⰻ̄ ⰿⱔ ⱁ̄ⱅⱏⱃⱁⱍⱀⰰ ·
Ⰻ̄ ⰴⱃⱁⱆⰳⱏⰹ ⱃⰵⱍⰵ ⰶⰵⱀⱘ ⱂⱁⱔ̄ⱈⱏ · ⰻ̄ ⱄⰵⰳⱁ ⱃⰰⰴⰹ ⱀⰵ ⰿⱁ҃ⰳⱘ ⱂⱃⰻⱅⰹ ·
Ⰻ̄ ⱂⱃⰻⱎⰵⰴⱏ ⱃⰰⰱⱐ ⱅⱐ ⱂⱁⰲⱑⰴⰰ ⰳ҃ⱄⱂⰴⰻⱀⱁⱆ · ⱄⰲⱁⰵ̄ⰿⱁⱆ ⱄⰹⰻ̄ · ⱅⱁⰳⰴ̄ⰰ ⱃⰰⰸ᾽ⰳⱀⱑⰲⰰⰲ ⱄⱔ ⰳ҃ⱀⱏ ⰴⱁⰿⱁⱆ · ⱃⰵⱍⰵ ⱃⰰⰱⱁⱆ ⱄⰲⱁⰵ̄ⰿⱁⱆ · ⰻ̄ⰸⰹⰴⰹ ⱄⰽⱁⱃⱁ ⱀⰰ ⱃⰰⱄⱂⱘⱅⰹⱑ̄ · ⰻ̄ ⱄⱅⱐⰳⱀⱏⰻ ⰳⱃⰰⰴⰰ · ᾽ⰻ ⱀⰹⱎⱅⱔⱔ̄ ⰻ̄ ⰱⱑⰴⱐⱀⱏⰹⱔ̄ · Ⰻ̄ ⱈⱃⱁⰿⱏⰻⱔ̄ ⰻ̄ ⱄⰾⱑⱂⱏⰹⱔ̄ ⰲⱏⰲⰵⰴⰹ ⱄⱑⰿⱁ ·
Ⰻ̄ ⱃⰵⱍⰵ̄ ⱃⰰⰱⱐ ⰳ҃ⰴⱀⱁⱆ ⱄⰲⱁⰵ̄ⰿⱁⱆ · ⰱⱏⰹⱄ҃ ⰵ̄ⰶⰵ ⱂⱁⰲⰵⰾⱑ · Ⰻ̄ ⰵ̄ⱎⱅⰵ ⰿⱑⱄⱅⱁ ⰵ̄ⱄⱅⱏ ·
Ⱃⰵⱍⰵ ⰶⰵ ⰳ҃ⱀⱏ ⱃⰰⰱⱁⱆ · ⰻ̄ⰸⰹⰴⰹ ⱀⰰ ⱂⱘⱅⰻ ⰻ̄ ⱈⰰⰾⱘⰳⱏⰻ · ⰻ̄ ⱁ̄ⱆⰱⱑⰴⰹ ⰲⱏⱀⰻⱅⰹ · ⰴⰰ ⱀⰰⱂⰾⱏⱀⰻⱅⱐ ⱄⱔ ⰴⱁⰿⱏ ⰿⱁⰻ̄ ·
Ⰳ҃ⰾⱙ ⰱⱁ ⰲⰰⰿⱏ · ⱑ̄ⰽⱁ ⱀⰻ ⰵ̄ⰴⰹⱀⱏ ⰶⰵ ⰿⱘⰶⱐ ⱅⱑⱈⱏ ⰸⱐⰲⰰⱀⱏⰹⰻ̄ⱈⱏ · ⱀⰵ ⰲⱏⰽⱁⱆⱄⰹⱅⱏ ⰿⱁⰵ̄ⱔ̄ ⰲⰵⱍⰵⱃⱔ · ⰿⱐⱀⱁⰷⰹ ⰱⱁ ⱄⱘⱅⱏ ⰸⱐⰲⰰⱀⰹⰻ̄ ⰿⰰⰾⱁ ⰶⰵ ⰻ̄ⰸⰱⱐⱃⰰⱀⱏⰻⰻ̄ⱈ ·· · -

Ⱍ҃ⰾⰽⱏ ⰵ̄ⱅⰵⱃⱏ ⰻ̄ⰿⱑ ⰴⱏⰲⰰ ⱄ҃҃ⱀⱏⰹ ·
Ⰻ̄ ⱃⰵⱍⰵ ⰿⰵⱀⱏⱎⰹ ⱄ҃ⱀⱏ ⱁ̄ⱌ҃ⱓ · Ⱉ̄ⱍ҃̄ⰵ ⰴⰰⰶⰴⱏ ⰿⰹ ⰴⱁⱄⱅⱁⰻ̄ⱀⱘⱙ̄ ⱍⱔⱄⱅⱐ ⰻ̄ⰿⱑⱀⰹⱑ̄ · Ⰻ̄ ⱃⰰⰸⰴⱑⰾⰹ ⰻ̄ⰿⰰ ⰻ̄ⰿⱑⱀⰻⰵ̄ ·
ⰻ̄ ⱀⰵ ⱂⱁ ⰿⱀⱁⰷⱑⱈⱏ ⰴⱏⱀⰵⱈⱏ · ⱄⱐⰱⱐⱃⰰ ⰲⱏ ⰲⱐⱄⰵ ⰿⱐⱀⰹⰻ̄ ⱄ҃ⱀⱏ · Ⱁ̄ⱅⰻⰴⰵ ⱀⰰ ⱄⱅⱃⰰⱀⱘ ⰴⰰⰾⰵⱍⰵ · Ⰻ̄ ⱅⱁⱆ ⱄⱏⰹ ⱃⰰⱄⱅⱁⱍⰻ ⰻ̄ⰿⱑⱀⰻⰵ̄ ⱄⰲⱁⰵ̄ ⰶⰹⰲⱏⰹ ⰱⰾⱘⰴⱏⱀⱁ ·
ⰻ̄ⰶⰴⰻⰲⱏⱎⱁⱆ ⰶⰵ ⰵ̄ⰿⱁⱆ ⰲⱐⱄⱑ · ⰱⱏⰹⱄ҃ ⰳⰾⰰⰴⱏ ⰽⱃⱑⱂⱁⰽⱏ ⱀⰰ ⱄⱅⱃⰰⱀⱑ ⱅⱁⰻ̄ · Ⰻ̄ ⱅⱏ ⱀⰰⱍⱔⱅⱏ ⰾⰹⱎⰰⱅⰹ ⱄⱔ ·
ⰻ̄ ⱎⰵⰴⱏ ⱂⱃⰹⰾⱑⱂⰻ ⱄⱔ ⰵ̄ⰴⰹⱀⱁⰿⱏ · ⱉ̄ⱅⱏ ⰶⰹⱅⰵⰾⱐ ⱄⱅⱃⰰⱀⱏⰹ ⱅⱁ҃ⱔ̄ · Ⰻ̄ ⱂⱁⱄⱏⰾⰰ ⰻ̄ ⱀⰰ ⱄⰵⰾⰰ ⱄⰲⱁⱑ̄ ⱂⰰⱄⱅⱏ ⱄⰲⰻⱀⰹⰻ̄ ·
ⰻ̄ ⰶⰵⰾⰰⰰ̄ⱎⰵ ⱀⰰⱄⱏⰹⱅⰹⱅⰹ ⱄⱔ · ᾽ⱉⱅⱏ ⱃⱁⰶⰵⱌⱐ ⱔ̄ⰶⰵ ⱑ̄ⰴⱑⰰ̄ⱈⱘ ⱄⰲⰻⱀⰹⱔ̄ · Ⰻ̄ ⱀⰹⰽⱅ̄ⱁⰶⰵ ⰴⰰ᾽ⱑⰰⱎⰵ ⰵ̄ⰿⱁⱆ ·
Ⰲⱏ ⱄⰵⰱⱑ ⰶⰵ ⱂⱃⰻⱎⰵⰴⱏ ⱃⰵⱍⰵ · Ⰽⱁⰾⰹⰽⱁⱆ ⱀⰰⰵ̄ⰿⱏⱀⰹⰽⱏ ⱁ̄ⱌ҃ⰰ ⰿⱁⰵ̄ⰳⱁ ⰻ̄ⰸⰱⱏⰻⰲⰰⱙ̄ⱅⱏ ⱈⰾⱑⰱⰹ · Ⰰ̄ⰸ ⰶⰵ ⱄⱐⰴⰵ ⰳⰾⰰⰴⱁⰿⱏ ⰳⱏⰹⰱⰾⱙ̄ ·
Ⰲⱏⱄⱅⰰⰲⱏ ⰻ̄ⰴⱘ ⰽⱐ ⱁ̄ⱌ҃ⱓ · ⰻ̄ ⱃⰵⰽⱘ ⰵ̄ⰿⱁⱆ ⱁ̄ⱍ҃ⰵ ⱄⱏⰳⱃⱑⱎⰻⱈⱏ ⱀⰰ ⱀ҃ⰱⱁ ⰻ̄ ⱂⱃⱑⰴⱏ ⱅⱁⰱⱁⱙ̄ ·
ⱓ̄ⰶⰵ ⱀⰵ ⰴⱁⱄⱅⱁⰻ̄ⱀⱏ ⰵ̄ⱄⰿⱏ ⱀⰰⱃⰵⱎⱅⰻ ⱄⱔ ⱄ҃ⱀⱏ ⱅⰲⱁ҃᾽ⰻ · ⱄⱏⱅⰲⱁⱃⰹ ⰿⱔ ⱑ̄ⰽⱁ ⰵ̄ⰴⰹⱀⱁⰳⱁ ⱉⱅ҃ ⱀⰰⰵ҃ⰿⱐⱀⰹⰽⱐ ⱅⰲⱁⰻ̄ⱈⱏ ·
ⰻ̄ ⰲⱏⱄⱅⰰⰲⱏ ·:· ⱂⱁⰻ̄ⰴⰵ ⰽⱐ ⱁ̄ⱌ҃ⱓ ⱄⰲⱁⰵ̄ⰿⱁⱆ · Ⰵ̄ⱎⱅⰵ ⰶⰵ ⰵ̄ⰿⱁⱆ ·:· ⱀⰵ ⰴⰰⰾ̄ⰵⱍⰵ ⱄⱘⱎⱅⱁⱆ · ⱁ̄ⱆⰸⱐⱃⱑ ⰻ̄ ⱁ̄ⱌ҃ⱐ ⰵ̄ⰳⱁ · ⰻ̄ ⰿⰻⰾⱏ ⰵ̄ⰿⱁⱆ ⰱⱏⰻⱄ҃ · ⰻ̄ ⱅⰵⰽⱐ ⱀⰰⱂⰰⰴⰵ ⱀⰰ ⰲⱏⰹⱙ̄ ⰵ̄ⰳⱁ · ⰻ̄ ⱁ̄ⰱⰾⱁⰱⱏⰹⰸⰰ ⰻ̄ ·
Ⱃⰵⱍⰵ ⰵ̄ⰿⱁⱆ ⱄ҃ⱀⱏ · Ⱉ҃ⱍ̄ⰵ ⱄⱏⰳⱃⱑⱎⰻⱈⱏ ⱀⰰ ⱀ҃ⰱⱁ · ⰻ̄ ⱂⱃⱑⰴⱏ ⱅⱁⰱⱁⱙ̄ · ⱓ̄ⰶⰵ ⱀⱑⱄⰿ̄ⱏ ⰴⱁⱄⱅⱁⰻ̄ⱀⱏ ⱀⰰⱃⰵⱎⱅⰻ ⱄⱔ ⱄ҃ⱀⱏ ⱅⰲⱁⰻ̄ · ⱄⱏⱅⰲⱁⱃⰻ ⰿⱔ ⱑ̄ⰽⱁ ⰵⰴⰹⱀⱁⰳⱁ ⱉⱅ҃ ⱀⰰⰵⰿⱏⱀⰹⰽⱐ ⱅⰲⱁⰻ̄ⱈⱏ ·
Ⱃⰵⱍⰵ ⰶⰵ ⱁ̄ⱌ҃ⱐ ⰵ̄ⰳⱁ ⰽⱐ ⱃⰰⰱⱁⰿⱏ ⱄⰲⱁⰻ̄ⰿ · ⱄⰽⱁⱃⱁ ⰻ҃ⰸⱀⰵⱄⱑⱅⰵ ⱁ̄ⰴⰵⰶⰴⱘ ⱂⱃⱏⰲⱘⱙ̄ ⰻ̄ ⱁ̄ⰱⰾⱑⱌⱑⱅⰵ ⰻ · ⰻ̄ ⰴⰰⰴⰻⱅⰵ ⱂⱃⱏⱄⱅⰵⱀⱐ ⱀⰰ ⱃⱘⰽⱘ ⰵ̄ⰳⱁ · ⰻ̄ ⱄⰰⱂⱁⰳⱏⰹ ⱀⰰ ⱀⱁⰷⱑ ·
Ⰻ̄ ⱂⱃⰹⰲⰵⰴⱐⱎⰵ ⱅⰵⰾⰵⱌⱐ ⱁ̄ⱆⱂⰹⱅⱑⱀⱏⰹ ⰸⰰⰽⱁⰾⰹⱅⰵ · ⰻ̄ ⱑ̄ⰴⱏⱎⰵ ⰴⰰ ⰲⱏⰸⰲⰵⱄⰵⰾⰹⰿⱏ ⱄⱔ ·
Ⱑ̄ⰽⱁ ⱄ҃ⱀⱏ ⰿⱁ҃ⰻ̄ ⱄⱐ ⰿⱃⱏⱅⰲⱐ ⰱⱑ ⰻ̄ ⱁ̄ⰶⰹⰲⰵ · ⰻ̄ⰸⰳⱏⰻⰱⰾⱏ ⰱⱑ · ⰻ̄ ⱁ̄ⰱⱑ ⰻ̄ ⱁ̄ⰱⱃⱑⱅⰵ ⱄⱔ · ⰻ̄ ⱀⰰⱍⱔⱎⱔ ⰲⰵⱄⰵⰾⰹⱅⰹ ⱄⱔ ·
ⰱⱑ ⰶⰵ ⱄ҃ⱀⱏ ⰵ̄ⰳⱁ ⱄⱅⰰⱃⱑⰻ̄ ⱀⰰ ⱄⰵⰾⱑ · Ⰻ̄ ⰰ̄ⰽⱁ ⰳⱃⱔⰴⱏⰹ ⱂⱃⰹⰱⰾⰹⰶⰹ ⱄⱔ ⰽⱐ ⰴⱁⰿⱁⱆ · ⱄⰾⱏⰻⱎⰰ ⱂⱑⱀⰻⱑ̄ ⰻ̄ ⰾⰹⰽⱏⰹ ·
ⰻ̄ ⱂⱃⰻⰸⱐⰲⰰⰲⱏ ⰵ̄ⰴⰻⱀⱁⰳⱁ ⱁⱅ҃ ᾽ⱁⱅ\ⱃⱁⰽⱏ · ⰲⱏⱂⱃⰰⱎⰰⰰ̄ⱎⰵ ᾽ⰻ · ⱍⱐⱅⱁ ⱁ̄ⱆⰱⱁ ⱄⰹ ⱄⱘⱅⱏ ·
῾Ⱁⱀⱏ ⰶⰵ ⱃⰵⱍⰵ ⰵ̄ⰿⱁⱆ · ⰱⱃⰰⱅⱏ ⱅⰲⱁⰻ̄ ⱂⱃⰹⰴⰵ · ⰻ̄ ⰸⰰⰽⱐⰾⰰ ⱁ̄ⱌ҃ⱏ ⱅⰲⱁ᾽ⰻ ⱅⰵⰾⰵⱌⱐ ⱁ̄ⱆⱂⰻⱅⱑ᾽ⱀⱏⰹⰻ̄ · ⱑ̄ⰽⱁ ⱄⱏⰴⱃⰰⰲⰰ ⰻ̄ ⱂⱃⰻⱔ̄ⱅⱏ ·
Ⱃⰰⰸⰳ̄ⱀⱑⰲⰰⰲⱏ ⰶⰵ ⱄⱔ · ⱀⰵ ⱈⱁⱅⱑⰰ̄ⱎⰵ ⰲⱏⱀⰻⱅⰹ · Ⱁ̄ⱌ҃ⱏ ⰶⰵ ⰵ̄ⰳⱁ ⰻ̄ⱎⰵⰴⱏ · ⰿⱁⰾⱑⰰ̄ⱎⰵ ⰻ̄ ·
Ⱁ̄ⱀⱏ ⰶⰵ ⱁ̄ⱅⱏⰲⱑⱎⱅⰰⰲⱏ ⱃⰵⱍⰵ ⱁ̄ⱌ҃ⱓ ⱄⰲⱁⰵ̄ⰿⱁⱆ · Ⱄⰵ ⰽⱁⰾⰹⰽⱁ ⰾⱑⱅⱏ ⱃⰰⰱⱁⱅⰰⱈⱐ ⱅⰵⰱⱑ · ⰻ̄ ⱀⰻⰽⱁⰾⰹⰶⰵ ⰸⰰⱂⱁⰲⱑⰴⰹ ⱅⰲⱁⰵ̄᾽ⱔ ⱀⰵ ⱂⱃⱑⱄⱅⱘⱂⰻⱈ҃ · ῾Ⰻ ⰿⱐⱀⱑ ⱀⰹⰽⱁⰾⰻⰶⰵ ⱀⰵ ⰴⰰⰾⱏ ⰵ̄ⱄⰹ ⰻ̄ ⰽⱁⰸⱐⰾⱔⱅⰵ · ⰴⰰ ⱄⱏ ⰴⱃⱁⱆⰳⱏⰻ ⰿⱁⰻ̄ⰿⰻ̄ ⰲⱏⰸⰲⰵⱄⰵⰾⰹⰾⱏ ⱄⱔ ⰱⰹⰿⱏ ·
Ⰵ̄ⰳⰴⰰ ⰶⰵ ⱄ҃ⱀⱏ ⱅⰲⱁⰻ̄ ⱄⱐ · ⰻ̄ⰸⱑⰴⱏ ⱅⰲⱁⰵ̄ ⰻ̄ⰿⱑⱀⰹⰵ̄ · ⱄⱏ ⰾⱓⰱⱁⰴⱑⰻ̄ⱌⰰⰿⰹ ⱂⱃⰹⰴⰵ · ⰻ̄ ⰸⰰⰽⱐⰾⰰⰾⱏ ⰵ̄ⰿⱁⱆ ⰵ̄ⱄⰹ ⱅⰵⰾⰵⱌⱐ ⱂⰹⱅⱁⰿⱏ ·
Ⱁ̄ⱀⱏ ⰶⰵ ⱃⰵⱍⰵ ⰵ̄ⰿⱁⱆ · ⱍⱔ̄ⰴⱁ · ⱅⱏⰹ ⰲⱏⱄⰵⰳⰴⰰ ⱄⱏ ⰿⱏⱀⱁⱙ̄ ⰵ̄ⱄⰻ · ⰻ̄ ⰲⱏⱄⱑ ⰿⱁⱑ̄ ⱅⰲⱁⱑ̄ ⱄⱘⱅⱏ ·
·:· ⰲⱏⰸⰲⰵⱄⰵⰾⰹⱅⰹ ⰶⰵ ⱄⱔ ⰻ̄ ⰲⱏⰸⰴⱃⰰⰴⱁⰲⰰⱅⰻ ⱂⱁⰴⱁⰱⰰⰰ̄ⱎⰵ · ⱑ̄ⰽⱁ ⰱⱃⰰⱅⱏ ⱅⰲⱁⰻ̄ ⱄⱐ · ⰿⱃⱏⱅⰲⱏ ⰱⱑ ⰻ̄ ⱁ̄ⰶⰹⰲⰵ · ⰻ̄ⰸⰳⱏⰹⰱⰾⱏ ⰱⱑ · ᾽ⰻ ⱁ̄ⰱⱃⱑⱅⰵ ⱄⱔ ·· · -

Ⰲⱑⱃⱀ̄ⱏⰻ ⰲⱏ ⰿⰰⰾⱑ ⰻ̄ ⰲⱏ ⰿⱀ̄ⱁⰷⱑ ⰲⱑⱃⰵⱀⱏ ⰵ̄ⱄⱅⱏ · Ⰻ̄ ⱀⰵⱂⱃⰰⰲⰵⰴⱏⱀⱏⰹ ⰲⱏ ⰿⰰⰾⱑ ⰻ̄ ⰲⱏ ⰿⱀ̄ⱁⰷⱑ ⱀⰵ ⱂⱃⰰⰲⱏⰴⰵⱀⱏ ⰵ̄ⱄⱅⱏ ·
Ⰰ̄ⱎⱅⰵ ⱁ̄ⱆⰱⱁ ⰲⱏ ⱀⰵⱂⱃⰰⰲⰵⰴⱐⱀⱑⰿⱏ ·:· ⰿⰰⰿⱁⱀⱑ ⰲⱑⱃⱀ̄ⰻ ⱀⰵ ⰱⱏⰹⱄⱅⰵ · Ⰲⱏ ⰻ̄ⱄⱅⰹⱀⱀ̄ⱑⰿⱏ · ⰽⱐⱅⱁ ⰲⰰⰿⱏ ⰲⱑⱃⱘ ⰻ̄ⰿⰵⱅⱏ ·
Ⰻ̄ ⰰ̄ⱎⱅⰵ ⰲⱏ ⱅⱁⱆⰶⰴⰵⰿⱏ ⰲⱑⱃⱐⱀⰻ ⱀⰵ ⰱⱏⰹⱄⱅⰵ · Ⰲⰰⱎⰵ ⰽⱐⱅⱁ ⰴⰰⱄⱅⱐ ⰲⰰⰿⱏ ·
Ⱀⰹⰽⱏⰻⰶⰵ ⰱⱁ ⱃⰰⰱⱐ ⱀⰵ ⰿⱁ̄ⰶⰵⱅⱏ ⰴⱐⰲⱑⰿⰰ ⰳ҃ⰴⱀⱁⰿⰰ ⱃⰰⰱⱁⱅⰰⱅⰹ · ⰾⱓⰱⱁ ⰵ̄ⰴⰹⱀⱁⰳⱁ ⰲⱐⰸⰵⱀⰰⰲⰻⰴⰹⱅ · ⰰ̄ ⰴⱃⱁⱆⰳⰰⰳⱁ ⰲⱏⰸⰾⱓⰱⰻⱅⱏ · Ⰾⰻ ⰵ̄ⰴⰹⱀⱁⰳⱁ ⰴⱃⱏⰶⰹⱅⱏ ⱄⱔ · ⰰ̄ ᾽ⱁ ⰴⱃⱁ̄ⱆⰷⱑⰿⱏ ⱀⰵ ⱃⱁⰴⰹⱅⰹ ⱀⰰⱍⱐⱀⰵⱅⱏ · Ⱀⰵ ⰿⱁⰶⰵⱅⰵ ⰱ҃ⱁⱆ ⱃⰰⰱⱁⱅⰰⱅⰹ ⰻ̄ ⰿⰰⰿ̄ⱁⱀⱑ ·
Ⱄⰾⱏⰻⱎⰰⰰ̄ⱈⱘ ⰶⰵ ⱄⰹ ⰲⱄ̄ⱑ ⱇⰰⱃⰻⱄⰵⰻ̄ · ⱄⱐⱃⰵⰱⱃⱁⰾⱓⰱⱐⱌⰹ ⱄⱘⱎⱅⰵ · ⰻ̄ ⱂⱁⰴⱃⰰⰶⰰⰰ̄ⱈⱘ ⰻ̄ ·
Ⰻ̄ ⱃⰵⱍⰵ ⰻ̄ⰿⱏ · ⰲⱏⰻ ⰵⱄⱅⰵ ⱁ̄ⱂⱃⰰⰲⰴⰰⱙ̄ⱎⱅⰵⰻ̄ ⱄⱔ ⱂⱃⱑⰴⱏ ⱍ҃ⰾⰽⱏⰹ · ⰱ҃ⱏ ⰶⰵ ⰲⱑⱄⱅⱏ ⱄ҃ⱃⰴⱌⰰ ⰲⰰⱎⰰ · Ⱑ̄ⰽⱁ ⰵ̄ⰶⰵ ⰵ̄ⱄⱅⱏ ⰲⱏ ⱍ҃ⰾⱌⱑⱈⱏ ⰲⱏⰹⱄⱁⰽⱁ · ⰿⱃⱏⰸⱁⱄⱅⱐ ⱂⱃⱑⰴ ⰱ҃ⰿⱏ ⰵ̄ⱄⱅⱏ ·· · -
Ⱍ҃ⰾⰽⱐ ᾽ⰵⱅⰵⱃⱏ ⰱⱑ ⰱⱁⰳⰰⱅⱏ · Ⰻ̄ ⱁ̄ⰱⰾⰰⱍⰰⰰ̄ⱎⰵ ⱄⱔ ⰲⱏ ⱂⱁⱃⱇⰹⱃⱘ ⰻ̄ ⰲⱏ ⰲⱆⱄⱐ · ⰲⰵⱄⰵⰾⱔ  ⱄⱔ ⱀⰰ ⰲⱏⱄⱑⰽⱐ ⰴⰵⱀⱐ ⱄⰲⱑⱅⱏⰾⱁ ·
Ⱁ̄ⱆⰱⱁⰳⱐ ⰶⰵ ⰱⱑ ⰵ̄ⱅⰵⱃⱏ · ⰻ̄ⰿⰵⱀⰵⰿ ⰾⰰⰸⰰⱃⱏ · ⰺ̄ⰶⰵ ⰾⰵⰶⰰⰰ̄ⱎⰵ ⱂⱃⰻ ⰲⱃ҃ⰰⱅⱑⱈⱏ ⰵ̄ⰳⱁ ⰳ᾽ⱀⱁⰻ̄ⰻ̄ⱀⱏ ·
ⰻ̄ ⰶⰵⰾⰰⰰ̄ⱎⰵ ⱀⰰⱄⱏⰻⱅⰻⱅⰻ ⱄⱔ ⱁ̄ⱅⱏ ⰽⱃⱁⱆⱂⰻⱌⱐ · ⱂⰰⰴⰰⱙ̄ⱎⱅⰻⰻ̄ⱈⱏ ⱄⱏ ⱅⱃⰰⱂⰵⰸⱏⰹ ⰱⱁⰳⰰⱅⰰⰰ̄ⰳⱁ · ⱀⱏ ⰻ̄ ⱂⱄ̆ⰹ ⱂⱃⰻⱈⱁⰴⱔⱎⱅⰵ · ⱁ̄ⰱⰾⰻⰸⰰⰰ̄ⱈⱘ ⰳⱀⱁⰻ̄ ⰵ̄ⰳⱁ ·
Ⰱⱏⰻⱄ҃ ⰶⰵ ⱁ̄ⱆⰿⱃⱑⱅⰹ ⱀⰻⱎⱅⱁⱆ᾽ⱁⱆⰿⱁ҃ⱆ · ⰻ̄ ⱀⰵⱄⰵⱀⱁⱆ ⰱⱏⰻⱅⰻ ⰰ̄ⱀ҃ⰼⰾⱏⰻ ⱀⰰ ⰾⱁⱀⱁ · ⰰ̄ⰲⱃⰰⰰ̄ⰿⰾ҃ⰵ̄ · ⱁ̄ⱆⰿⱃ̄ⱑⱅⱏ ⰶⰵ ⰻ ⰱⱁⰳⰰⱅⱏⰻ · ⰻ̄ ⱂⱁⰳⱃⱑⱄⱔ ᾽ⰻ ⰲⱏ ᾽ⰰⰴⱑ ·
ⰻ̄ ⰲⱏⰸⰲⰵⰴⱏ ⱁ̄ⱍⰹ ⱄⰲⱁⰻ̄ ⱄⱏⰻ ⰲⱏ ⰿⱘⰽⰰⱈⱏ · ⱁ̄ⱆⰸⱐⱃⱑ ⰰ̄ⰲⱃⰰⰰ̄ⰿⰰ ⰻ̄ⰸ ⰴⰰⰾⰵⱍⰵ · ⰻ̄ ⰾⰰⰸⰰⱃⰰ ⱀⰰ ⰾⱁⱀⱑ ⰵ̄ⰳⱁ ·
Ⰻ̄ ⰲⱐⰸ᾽ⰳⰾⰰⱎⱐ ⱃⰵⱍⰵ · Ⱁ̄ⱍ҃ⰵ ⰰ̄ⰲⱃⰰⰰ̄ⰿⰵ ⱂⱁⰿⰾ҃ⱁⱆⰻ̄ ⰿⱔ · ⰻ̄ ⱂⱁⱄⱐⰾⰹ ⰾⰰ᾽ⰸⰰ̄ⱃⰰ · Ⰴⰰ ⱁ̄ⰿⱁⱍⰹⱅⱏ ⰽⱁⱀⰵⱌⱐ ⱂⱃⱏⱄⱅⰰ ⱄⰲⱁⰵ̄ⰳⱁ ⰲⱏ ⰲⱁⰴⱑ · ⰻ̄ ⱁ̄ⱆⱄⱅⱁⱆⰴⰹⱅ ⱔ̄ⰸ҃ⰽⱐ ⰿⱁⰻ̄ · ᾽ⱑⰽⱁ ⱄⱅⱃⰰⰶⰴⱘ ⰲⱏ ⱂⰾⰰⰿⰵⱀⰹ ⱄⰵⰿⱏ ·
Ⱃⰵⱍⰵ ⰶⰵ ⰵ̄ⰿⱁⱆ ⰰ̄ⰲⱃⰰⰰ̄ⰿ - ⱍⱔ̄ⰴ̄ⱁ ⱂⱁⰿⱑⱀⰹ · ⱑ̄ⰽⱁ ⰲⱏⱄⱂⱃⰹⱔ̄ⰾⱏ ⰵ̄ⱄⰹ ⰱⰾⰰⰳⰰⰰ̄ ⱅⰲⱁⱑ̄ ⰲⱏ ⰶⰹⰲⱁⱅⱑ ⱅⰲⱁⰵ̄ⰿⱏ · Ⰻ̄ ⰾⰰⰸⰰⱃⱏ ⱅⰰⰽⱁⰶⰴⰵ ⰸⱐⰾⰰⰰ̄ · Ⱀⱏⱀⱑ ⰶⰵ ⱄⱐⰴⰵ ⱁ̄ⱆⱅⱑⱎⰰⰵ̄ⱅⱏ ⱄⱔ ⰰ̄ ⱅⱏⰻ ⱄ᾽ⱅⱃⰰⰶⰴⰵⱎⰹ ·
῾Ⰻ ⱀⰰⰴⱏ ⰲⱏⱄⱑⰿⰻ ⱄⰹⰿⰻ ⰿⰵⰶⰴⱓ ⰲⰰⰿⰻ̄ ⰻ̄ ⱀⰰⰿⰹ · ⱂⱃⱁⱂⰰⱄⱅⱐ ⰲⰵⰾⰻⱑ̄ ⱁ̄ⱆⱅⰲⱃⱏⰴⰻ ⱄⱔ · ⱑ̄ⰽⱁ ⰴⰰ ⱈⱁⱅⱔⱎⱅⰹⰻ̄ ⰿⰹⱀⱘⱅⰹ ⱀⰵ ⰲⱏⰸⰿⰰⰳⰰⱙ̄ⱅⱏ · ⱀⰻ ⰺ̄ⰶⰵ ⱁ̄ⱅⱏ ⱅⱘⰴⱑ ⰽⱐ ⱀⰰⰿⱏ ⱂⱃⱑⱈⱁⰴⱔⱅⱏ ·
Ⱃⰵⱍⰵ ⰶⰵ ⰿⱁⰾⱙ ⱅⱔ · ⱁ̄ⱆⰱⱁ ⱁ̄ⱍ҃ⰵ · ⰴⰰ ⰻ ⱂⱁⱄⱐⰾⰵⱎⰹ ⰲⱏ ⰴⱁⰿ ⱁ̄ⱌ҃ⰰ ⰿⱁⰵ̄ⰳⱁ ·
Ⰻ̄ⰿⰰⰿⱐ ⰱⱁ ⱂⱔⱅⱐ ⰱⱃⰰⱅⰹⱔ̄ · Ⱑ̄ⰽⱁ ⰴⰰ ⱄⱐⰲⱑⰴⱑⱅⰵⰾⱐⱄⱅⰲ̄ⱁⱆⰵ̄ⱅⱏ ⰻ̄ⰿⱏ ⰴⰰ ⱀⰵ ⰻ̄ ⱅⰻ ⱂⱃⰻⰴⱘⱅⱏ · ⱀⰰ ⰿⱑⱄⱅⱁ ⱄⰵ ⰿⱘⱍⱐⱀⱁⰵ̄ ·
Ⰳ҃ⰾⰰ ⰶⰵ ⰰ̄ⰲⱃⰰⰰ̄ⰿⱏ · Ⰻ̄ⰿⱘⱅⱏ ⰿⱁⱄⰵⰰ̄ ⰻ ⱂ҃ⱃⱃⱁⰽⱏⰹ · ⰴⰰ ⱂⱁⱄⰾⱁⱆⱎⰰⱙ̄ⱅⱏ ⰻ̄ⱈⱏ ·
Ⱁ̄ⱀⱏ ⰶⰵ ⱃⰵⱍⰵ ⱀⰻ ⱁ̄ⱍ҃ⰵ ⰰ̄ⰲⱃⰰⰰ̄ⰿⰵ · ⱀⱏ ⰰ̄ⱎⱅⰵ ⰽⱅ̄ⱁ ⱁⱅ҃ ⰿⱃⱏⱅⰲⱏⰻⰻ̄ⱈⱏ ⰻ̄ⰴⰵⱅⱏ ⰽⱐ ⱀⰹⰿⱏ · ⱂⱁⰽⰰⱙ̄ⱅⱏ ⱄⱔ ·
ⱃⰵⱍⰵ ⰶⰵ ⰵ̄ⰿⱁⱆ · ⰰ̄ⱎⱅⰵ ⰿⱁⱄⰵⰰ̄ ⰻ̄ ⱂⱃⱃ҃ⰽⱐ ⱀⰵ ⱂⱁⱄⰾⱁⱆⱎⰰⱙ̄ⱅⱏ · Ⱀⰻ ⰰ̄ⱎⱅⰵ ⰽⱅ̄ⱁ ⱁ̄ⱅⱏ ⰿⱃⱏⱅⰲⱏⰻⰻ̄ⱈⱏ ⰲⱏⱄⰽⱃⱏⱄⱀⰵⱅⱏ · ⱀⰵ ⰻ̄ⰿⱘⱅⱏ ⰲⱑⱃⱏⰻ ·· -

ⰲⱏⱀⰵⰿⰾ҃ⱑⱅⰵ ⱄⰵⰱⱑ · Ⰰ̄ⱎⱅⰵ ⱄⱏⰳⱃⱑⱎⰻⱅⱏ ⰱⱃⰰⱅⱏ ⱅⰲⱁ᾽ⰻ ⰸⰰⱂⱃⱑⱅⰹ ⰵ̄ⰿⱁⱆ · ⰻ̄ ⰰ̄ⱎⱅⰵ ⱂⱁⰽⰰⰵ̄ⱅⱏ ⱄⱔ ⱉ̄\ⱅⱂⱁⱆⱄⱅⰻ ⰵ̄ⰿⱁⱆ ·
ⰻ̄ ⰰ̄ⱎⱅⰵ ⱄ҃ⰵ ⰴⰿⱐⰽⱃⰰⱅⰻⱌⰵⱙ̄ ⰴⱐⱀⰵⰿⱏ · ⱄⱏⰳⱃⱑⱎⰹⱅⱏ ⰽⱐ ⱅⰵⰱⱑ · ⰻ̄ ⱄⰵⰴⰿ̄ⰻⱌⰵⱙ̄ ⱁ̄ⰱⱃⰰⱅⰹⱅⱏ ⱄⱔ ⰽⱐ ⱅⰵⰱⱑ · ⰳ҃ⰾⱔ ⰽⰰⱙ̄ ⱄⱔ · ᾽ⱉⱅⱏⱂⱁⱆⱄⱅⰻ ⰵ̄ⰿⱁⱆ ·
ⰻ̄ ⱃⱑⱎⱔ ⰰ̄ⱂ҃ⰾⰹ ⰽⱐ ⰳ҃ⱓ · ⱂⱃⰹⰾⱁⰶⰹ ᾽ⰻ ⱀⰰⰿ ⰲⱑⱃⱘ ·
ⱃⰵⱍⰵ ⰶⰵ ⰳ҃ⱐ · ⰰ̄ⱎⱅⰵ ⰱⰻⱄⱅⰵ ⰻ̄ⰿⱑⰾⰹ ⰲⱑⱃⱘ · ⱑ̄ⰽⱁ ⰸⱃⱏⱀⱁ ⰳⱁⱃⱁⱆⱎⱏⱀⱁ · ⰳ҃ⰾⰰ ⰾⰹ ⰱⰻⱄⱅⰵ ⱄⱆⰽⰰⰿⰹⱀⱑ ⱄⰵⰻ̄ · ⰲⱏⰸⰴⰵⱃⰹ ⱄⱔ ⰺ̄ ⰲⱏⱄⰰⰴⰻ ⱄⱔ ⰲⱏ ⰿⱁⱃⰵ · ⱂⱁⱄⰾⱁⱆⱎⰰⰾⰰ ⰱⰹ ⰲⰰⱄⱏ ·
ⰽⱁⱅⱁⱃⱏⰹ ⰶⰵ ⱁ̄ⱅⱏ ⰲⰰⱄⱏ · ⱃⰰⰱⰰ ⰻ̄ⰿⱑⱔ̄ · ⱁ̄ⱃⱘⱎⱅⱏ ⰾⰹ ⱂⰰⱄⱘⱎⱅⱐ · ⰺ̄ⰶⰵ ⱂⱃⰹⱎⰵⰴⱏⱎⱓ ⰵ̄ⰿⱁⱆ ⱄⱏ ⱄⰵⰾⰰ · ⱃⰵⱍⰵⱅⱏ ⰵ̄ⰿⱁⱆ ⰰ̄ⰱⰻⰵ̄ · ⰿⰹⱀⱘⰲⱏ ⰲⱏⰸⰾⱔⰷⰹ ·
ⰻ̄ ⱀⰵ ⱃⰵⱍⰵⱅⱏ ⰾⰹ ⰵ̄ⰿⱁⱆ · ⱁ̄ⱆⰳⱁⱅⱁⰲⰰ̄ⰻ̆ ⱍⱐⱅⱁ ⰲⰵⱍⰵⱃⱑⱙ̄ · ⰻ̄ ⱂⱃⱑⱂⱁⱑ̄ⱄⰰⰲⱏ ⱄⱔ ⱄⰾⱁⱆⰶⰹⰿⰻ · ⰴⱁⱀⱐⰴⰵⰶⰵ ⱑ̄ⰿⱏ ⰻ̄ ⱂⰹⱙ̄ · Ⰻ̄ ⱂⱁ ⱅⱁⰿⱏ ⱑ̄ⱄⰹ ⰻ̄ ⱂⰹⰵ̄ⱎⰹ ⱅⱏⰹ ·
Ⰵ̄ⰴⰰ ⰻ̄ⰿⰰⱅⱏ ⱈⰲⰰⰾⱘ ⱃⰰⰱⱁⱆ ⱅⱁⰿⱁⱆ · ⱑ̄ⰽⱁ ⱄⱏⱅⰲⱁⱃⰻ ⱂⱁⰲⰵⰾⱑⱀⰰⰰ̄ · ⱀⰵ ⰿⱐⱀⱙ ·
ⱅⰰⰽⱁ · ⰻ̄ ⰲⱏⰻ ⰵ̄ⰳⰴⰰ ⱄⱏⱅⰲⱁⱃⰹⱅⰵ ⱂⱁⰲⰵⰾⱑⱀⰰⰰ̄ ⰲⰰⰿⱏ · Ⰳ҃ⰾⰻⱅⰵ ⱑ̄ⰽⱁ ⱃⰰⰱⰻ ⱀⰵⰴⱁⱄⱅⱁⰻ̄ⱀⰻ ⰵ̄ⱄⰿ̄ⱏ · ⰻ̄ ⰵ̄ⰶⰵ ⰴⰾⱏⰶⱐⱀⰻ [ⰱ]ⱑⱈⱁⰿⱏ ⱄⱏⱅⰲⱁ · ⰹⱅⰹ · ⱄⱏⱅⰲⱁ {·}[ⱃ] ⰹⱈⱁⰿⱏ ·· · -
ⰲⱏⱄⱈⱁⰴⱔⱎⱅⱓ ⰻ̄ⱄ҃ⱁⱆ ⰲⱏ ⰲⰵⱄⱐ ⰵⱅⰵⱃⱘ · ⱄⱐⱃⱑⱅⰵ ⰻ̄ · ⰴⰵⱄⱔⱅⱐ ⱂⱃⱁⰽⰰⰶⰵⱀⱏ ⰿⱘⰶⱐ · ⰺ̄ⰶⰵ ⱄⱅⰰⰲⱏⱎⰵ ⰻ̄ⰸ҃ⰴⰰⰾⰵⱍⰵ ·
ⰻ̄ ⱅⰹ ⰲⱏⰸⱀⱑⱄⱔ ⰳⰾⰰⱄⱐ ⰳ҃ⰾⱎⱅⰵ · Ⰻ̄ⱄ҃ⰵ ⱀⰰⱄⱅⰰⰲⱏⱀⰹⱍⰵ ⱂⱁⰿⰻⰾⱁⱆⰻ̄ ⱀⱏⰻ ·
ⰻ̄ ⰲⰹⰴⱑⰲⱏ ⱔ̄ ⱃⰵⱍⰵ ⰻ̄ⰿⱏ · Ⱎⰵⰴⱐⱎⰵ ⱂⱁⰽⰰⰶⰻⱅⰵ ⱄⱔ ⰻ̄᾽ⰵⱃⰵⱁ̄ⰿⱏ · ⰻ̄ ⰱⱏⰻⱄ҃ ⰻ̄ⰴⱘⱎⱅⰵⰿⱏ ⰻ̄ⰿ · ⰻ̄ⱍⰻⱄⱅⰻⱎⱔ ⱄⱔ ·
ⰵ̄ⰴⰹⱀⱏ ⰶⰵ ᾽ⱁⱅⱏ ⱀⰻⱈⱏ ⰲⰹⰴⱑⰲⱏ · ⱑ̄ⰽⱁ ⰻ̄ⱌⱑⰾⱑ · ⰲⱏⰸⰲⱃⰰⱅⰹ ⱄⱔ · ⰳ̄ⰾⰰ̄ⱄⱁⰿⱏ ⰲⰵⰾⰻⰵ̄ⰿⱏ ⱄⰾⰰⰲⱔ ⰱ҃ⰰ ·
Ⰻ̄ ⱂⰰⰴⱏ ⱀⰻⱌⱐ ⱀⰰ ⰽⱁⰾⱑⱀⱁⱆ ⰵ̄ⰳⱁ · ⱈⰲⰰⰾⱘ ⰵ̄ⰿⱁⱆ ⰲⱏⰸⰴⰰⱄⱅⱐ · ⰻ̄ ⱅⱏ ⰱⱑ ⱄⰰⰿⰰⱃⱑⱀⰻⱀⱏ ·
Ⱉⱅ̄̄ⱏⰲⱑⱎⱅⰰⰲⱏ ⰶⰵ ⰻ̄ⱄ҃ⱏ ⱃⰵⱍⰵ · Ⱀⰵ ⰴⰵⱄⱔⱅⱐ ⰾⰹ ⰻ̄ⱍⰻⱄⱅⰹⱎⱔ ⱄⱔ · ⰴⰰ ⰴⰵⰲⱔⱅⱐ
ⰽⰰⰽⱁ ⱀⰵ ⱁ̄ⰱⱃⱑⱅⱘ ⱄⱔ ⰲⱏⰸⰲⱃⰰⱎⱅⱐⱎⰵ ⱄⱔ ⰴⰰⱅⰻ ⱄⰾⰰⰲⱏⰹ ⰱ҃ⱁⱆ · ⱅⱏⰽⱐⰿⱁ ⰻⱀⱁⱂⰾⰵⰿⰵⱀⱐⱀⰻⰽⱁⱄⱐ ·
ⰻ̄ ⱃⰵⱍⰵ ᾽ⰵⰿⱁⱆ · ⰲⱐⱄⱅⰰⱀⰻ ⰻ̄ⰴⰻ · ⰲⱑⱃⰰ ⱅⰲⱁⱑ̄ ⱄ҃ⱂⱄⰵ ⱅⱔ ·· · -

Ⱄⱘⰴⰹⰻ ⰱⱑ ⰵ̄ⱅⰵⱃⱏ ⰲⱏ ⰵⱅⰵⱃⱑ ⰳⱃⰰⰴⱑ · Ⰱ҃ⰰ ⱀⰵ ⰱⱁⱔ̄ ⱄⱔ · ⰻ̄ ⱍ҃ⰾⰽⱏ ⱀⰵ ⱄⱃⰰⰿⰾ҃᾽ⱑⱔ̄ ⱄⱔ ·
Ⰲⱏⰴⱁⰲⰰ ⰶⰵ ⰱⱑ ⰲⱏ ⰳⱃⰰⰴⱑ ⱅⱁⰿⱐ · ῾Ⰻ ⱂⱃⰻⱈⱁⰶⰴⰰⰰ̄ⱎⰵ ⰽⱐ ⱀⰵⰿⱁⱆ ⰳ҃ⰾⱎⱅⰹ · ⰿⱐⱄⱅⰹ ⰿⰵⱀⰵ ⱁ̄ⱅⱏ ⱄⱘⱂⱐⱃⱑ ⰿⱁⰵ̄ⰳⱁ ·
Ⰻ̄ ⱀⰵ ⱈⱁⱅⱑⰰⱎⰵ ⱀⰰ ⰴⰾⱏⰷⱑ ⰲⱃⱑⰿⰵⱀⰹ · ⱂⱁ ⱄⰹⱈⱏ ⰶⰵ ⱃⰵⱍⰵ ⰲⱏ ⱄⰵⰱⱑ · ῾Ⰰⱎⱅⰵ ⰻ̄ ⰱ҃ⰰ ⱀⰵ ⰱⱁ᾽ⱙ ⱄⱔ · ⱀⰹ ⱍ҃ⰾⰽⱏ ⱄⱃⰰⰿⰾ҃ⱑⱙ̄ ⱄⱔ ·
ⰸⰰⱀⰵ ⱅⰲⱁⱃⰹⱅ ⰿⰹ ⱅⱃⱁⱆⰴⱏ ⰲⱐⰴⱁⰲⰹⱌⰰ ⱄⰻ ⰴⰰ ⰿⱐⱎⱅⱘ ⰵ̄ⱔ̄ · ⰴⰰ ⱀⰵ ⰴⱁ ⰽⱁⱀⱐⱌⰰ ⱂⱃⰹⱈⱁⰴⱔⱎⱅⰹ ⰸⰰⱄⱅⱁⰻ̄ⱅⱏ ⰿⰵⱀⰵ ·
Ⱃⰵⱍⰵ ⰶⰵ ⰳ҃ⱐ · ⱄⰾⱏⰹⱎⰹⱅⰵ ⱍⱅⱁ ⱄⱘⰴⰹⰻ ⱀⰵⱂⱃⰰⰲⰵⰴⱏⱀⱏⰻ ⰳ҃ⰾⰵⱅⱏ ·
Ⰰ̄ ⰱ҃ⱐ ⱀⰵ ⰻ̄ⰿⰰⱅⱏ ⰾⰻ ⱄⱏⱅⰲⱁⱃⰹⱅⰹ  ⰿⱐⱄⱅⰹ · ⰻ̄ⰸⰱⱃⰰⱀⱏⰹⰻ̄ⱈⱐ ⱄⰲⱁⰻ̄ⱈⱏ · ⰲⱏⱂⰹⱙ̄ⱎⱅⰻⰻ̄ⱈ ⰽⱐ ⱀⰵⰿⱁⱆ ⰴⰵⱀⱐ ⰻ̄ ⱀⱁⱎⱅⱐ · ⰻ̄ ⱅⱃⱏⱂⰹⱅⱏ ⱀⰰ ⱀⰹⱈⱏ ·
ⰳ҃ⰾⱙ ⰲⰰⰿⱏ · ⱑ̄ⰽⱁ ⱄⱏⱅⰲⱁⱃⰻⱅⱏ ⰿⱐⱄⱅⱐ ⰻ̄ⱈⱏ ⰲ᾽ⱄⰽⱁⱃⱑ ·· -
ⱍ҃ⰾⰽⰰ ⰴⱐⰲⰰ ⰲⱏⱀⰻⰴⱁⱄⱅⰵ ⰲⱏ ⱌ҃ⱃⰽⰲⱐ ⱂⱁⰿⱁⰾⰹⱅ ⱄ̄ⱔ · ῾Ⰵⰴⰹⱀⱏ ⱇⰰⱃⰹⱄⰵⰻ̄ · ⰰ̄ ⰴⱃⱁⱆⰳⱏⰹ ⰿⱏⰻⱅⰰⱃⱐ ·
Ⱇⰰⱃⰹⱄⰵⰻ̄ ⰶⰵ ⱄⱅⰰⰲⱏ ⱄⰹⱌⰵ ⰲⱏ ⱄⰵⰱⱑ ⰿⱁⰾⱑⰰ̄ⱎⰵ ⱄⱔ · ⰱ҃ⰶⰵ ⱈⰲⰰⰾⱘ ⱅⰵⰱⱑ ⰲⱏⰸⰴⰰ᾽ⱙ · Ⱑ̄ⰽⱁ ⱀⱑⱄⰿ̄ⱏ ⱑ̄ⰽⱁ ⰻ̄ ⱂⱃⱁⱍⰹ᾽ⰻ ⱍ҃ⰾⱌⰹ · ·:· ⱈⱏⰻⱎⱅⱐⱀⰹⱌⰻ · ⱀⰵⱂⱃⰰⰲⰵⰴⱐⱀⰻⱌⰻ · ⱂⱃⱑⰾⱓⰱⱁⰴⱑⰻ̄ · ⰾⰻ ⱑ̄ⰽⱁ ⱄⱐ ⰿⱏⰹⱅⰰⱃⱐ ·
Ⱂⱁⱎⱅⱘ ⱄⱔ ⰴⱐⰲⰰ ⰽⱃⰰⱅⱏⰹ ⰲⱏ ⱄⱘⰱⱁⱅⱏ · ⰴⰵⱄⱔⱅⰻⱀⱘ ⰴⰰⱙ̄ ⱁⱅ҃ ⰲⱐⱄⰵⰳⱁ ⰵ̄ⰾⰹⰽⱁ ⱂⱃⰹⱅⱔⰶⱙ ·
Ⰰ ⰿⱏⰻⱅⰰⱃⱐ · ⰻ̄ⰸⰴⰰⰾⰵⱍⰵ ⱄⱅⱁⱔ̄ · Ⱀⰵ ⱈⱁⱅⱑⰰ̄ⱎⰵ ⱁ̄ⱍⰹ ⰲⱏⰸⰲⰵⱄⱅⰹ ⱀⰰ ⱀ҃ⰱⱁ · Ⱀⱏ ⰱⰹⱑ̄ⱎⰵ ⰲⱏ ⱂⱃⱏⱄⰹ ⱄⰲⱁⱔ̄ ⰳ҃ⰾⱔ · ⰱ҃ⰶⰵ ⰿⰹⰾⱁⱄⱅⰻ҃ⰲⱐ ⰱⱘⰴⰹ ⰿⱐⱀⱑ ⰳⱃⱑⱎⱐⱀⰹⰽⱁⱆ ·
ⰳ҃ⰾⱙ ⰲⰰⰿⱏ · ⱄⱐⱀⰻⰴⰵ ⱄⱐ ⱁ̄ⱂⱃⰰⰲⱐⰴⰰⱀⱏ ⰲⱐ ⰴⱁⰿⱐ ⱄⰲⱁⰻ̄ · Ⱂⰰⱍⰵ ⱁ̄ⱀⱁⰳⱁ · Ⱑ̄ⰽⱁ ⰲⱏⱄⱑⰽⱐ ⰲⱏⰸⱀⱁⱄⱔⰻ̄ ⱄⱔ ⱄⱏⰿⱑⱃⰹⱅ ⱄⱔ · ⰻ̄ ⱄⱐⰿⱑⱃⱑⱔ̄ ⰻ̄ ⱄⱔ ⰲⱐⰸⱀⰵⱄⰵⱅ̄ ⱄⱔ · -
ⱍ҃ⰽⱏ ⰵ̄ⱅⰵⱃⱏ ⱂⱃⰹⰴⰵ ⰽⱏ ⰻ̄ⱄ҃ⱁⱆ · ⰻ̄ⱄⰽⱁⱆⱎⰰ᾽ⱔ ⰻ̄ ⰻ̄ ⰳ҃ⰾⱔ · ⱁ̄ⱆⱍⰻⱅⰵⰾⱓ ⰱⰾⰰⰳⱏⰻ · ⱍⱐⱅⱁ ⱄⱏⱅⰲⱁⱃⱐ · ⰶⰹⰲⱁⱅⱏ ⰲⱑⱍⱐⱀⱏⰹ ⱀⰰⱄⰾⱑⰴⱁⱆⱙ̄ ·
ⱃⰵⱍⰵ ⰶⰵ ⰵ̄ⰿⱁⱆ ⰻ̄ⱄ҃ⱏ · ⱍⱐⱅⱁ ⰿⱔ ⰳ҃ⰾⰵⱎⰻ ⰱⰾⰰⰳⰰ · Ⱀⰻⰽⱅ̄ⱁⰶⰵ ⰱⰾⰰⰳⱐ ⱅⱏⰽⱐⰿⱁ ⰵ̄ⰴⰹⱀⱏ ⰱ҃ⱏ ·
ⰸⰰⱂⱁⰲⱑⰴⰹ ⰲⱑⱄⰹ · Ⱀⰵ ⱁ̄ⱆⰱⰹⰻ̄ ⱀⰵ ⱂⱃⱑⰾⱓⰱⱏⰹ ⱄⱏⱅⰲⱁⱃⰹ · Ⱀⰵ ⱁ̄ⱆⰽⱃⰰⰴⰹ ⱀⰵ ⰾⱏⰶⰹ ⱄⱏⰲⱑⰴⱑⱅⰵⰾⱐ ⰱⱘⰴⰹ · ⱍⱐⱅⰹ ⱁ̄ⱌ҃ⰰ ⰻ̄ ⰿ҃ⱅⱃⱏ ⱅⰲⱁ᾽ⱙ ·
ⱁ̄ⱀⱏ ⰶⰵ ⱃⰵⱍⰵ ⰵ̄ⰿⱁⱆ · ⰲⱐⱄⱑ ⱄⰹ ⱄⱏⱈⱃⰰⱀⰻⱈⱏ ⱁ̄ⱅⱏ ⱓ̄ⱀⱁⱄⱅⰻ ⰿⱁⰵ̄ⱔ̄ ·
ⱄⰾⱏⰹⱎⰰⰲⱏ ⰶⰵ ⰻ̄ⱄ҃ⱏ ⱃⰵⱍⰵ ⰵⰿⱁⱆ · Ⰵ̄ⱎⱅⰵ ⰵ̄ⰴⰹⱀⱁⰳⱁ ⱀⰵ ⰴⱁⰽⱁⱀⱐⱍⰰⰾⱏ ⰵ̄ⱄⰹ · Ⰲⱐⱄⰵ ⰵ̄ⰾⰹⰽⱁ ⰻ̄ⰿⰰⱎⰹ ⱂⱃⱁⰴⰰⰶⰴⱏ · Ⰻ̄ ⱃⰰⰸⰴⰰⰻ̄ ⱀⰻⱎⱅⰻⰻ̄ⰿ · ⰻ̄ ⰻ̄ⰿⱑⱅⰹ ⰻ̄ⰿⰰⱎⰻ ⱄⱐⰽⱃⱁⰲⰹⱎⱅⰵ ⱀⰰ ⱀ҃ⰱⱄⱈⱏ · ῾Ⰻ ⰳⱃⱔⰴⰹ ⱂⱁ ⰿⱐⱀⱑ ·
Ⱁ̄ⱀⱏ ⰶⰵ ⱄⰾⱏⰹⱎⰰⰲⱐ ⱄⰹⰻ̄ · ⱂⱃⰹⱄⰽⱃⱏⰱⰵⱀⱏ ⰱⱏⰹⱄⱅⱏ · ⰱⱑ ⰱⱁ ⰱⱁⰳⰰⱅⱏ ⰷⱑⰾⱁ ·
Ⰲⰹⰴⱑⰲⱏ ⰶⰵ ⰻ̄ ⰻ̄ⱄ҃ⱏ · ⱂⱃⰹⱄⰽⱃⱏⰱⱐⱀⰰ ⱄⱘⱎⱅⰰ · ⱃⰵ̄ⱍⰵ · Ⰽⰰⰽⱁ ⱀⰵ ⱁ̄ⱆⰴⱁⰱⱐ ⰻ̄ⰿⱘⱎⱅⰻⰻ̄ⰿ ⰱⱁⰳⰰⱅⱄ̄ⱅⰲⱁ · Ⰲⱏ ⱌ҃ⱃⱄⱅⰲⱁ ⰱ҃ⰶⰹⰵ ⰲⱐⱀⰻⱅⰹ ·
Ⱁ̄ⱆⰴⱁⰱⱐⱀⱑ ⰱⱁ ⰵ̄ⱄⱅⱏ ⰲⰵⰾⱐⰱⱘⰴⱁⱆ ⱄⰽⱁⰸⱑ ⰻ̄ⰳⱐⰾⰹⱀⱑ ⱁ̄ⱆⱎⰻ ⱂⱃⱁⰻ̄ⱅⰻ · ⱀⰵⰶⰵ ⰱⱁⰳⰰⱅⱁⱆ ⰲⱏ ⱌ҃ⱃⱄⱅⰲⱁ҃ ⰱ҃ⰶⰹⰵ̄ ⰲⱏⱀⰻⱅⰹ ·
Ⱃⱑⱎⱔ ⰶⰵ ⱄⰾⱏⰹⱎⰰⰲⱏⱎⰵⰻ̄ · Ⰽⱅ̄ⱁ ⰿⱁⰶⰵⱅⱏ ⱄ҃ⱂⱄⰵⱀⱏ ⰱⱏⰹⱅⰹ ·
Ⱁ̄ⱀⱏ ⰶⰵ ⱃⰵⱍⰵ · ⱀⰵ ⰲⱏⰸⰿⱁⰶⱐⱀⰰ ⱉ̄̄ⱅⱏ ⱍ҃ⰾⰽⱏ · Ⰰ̄ ⱁ̄ⱅⱏ ⰱ҃ⰰ ⰲⱏⱄⱑ ⰲⱏⰸⰿⱁⰶⱐⱀⰰ ⱄⱘⱅⱏ ·· · -
ⰱⱏⰹⱄ҃ ⱂⱃⰹⰱⰾⰹⰶⰻⱅⰹ ⱄⱔ ⰻ̄ⱄ҃ⱁⱆ ⰲⱏ ⰵ̄ⱃⰹⱈⱘ · Ⱄⰾⱑⱂⰵⱌⱐ ⰵ̄ⱅⰵⱃⱏ ⱄⱑⰴⱑⰰ̄ⱎⰵ ⱂⱃⰻ ⱂⱘⱅⰹ ⱂⱃⱁⱄⱔ ·
Ⱄⰾⱏⰹⱎⰰⰲⱏ ⰶⰵ ⱀⰰⱃⱁⰴⰰ ⰿⰻⰿⱁⱈⱁⰴⱔⱎⱅⰰ · Ⰲⱏⱂⱃⰰⱎⰰⰰ̄ⱎⰵ · ⱍⱅ̄ⱁ ⱁ̄ⱆⰱⱁ ⱄⰵ ⰵ̄ⱄⱅⱏ ·
ⱂⱁⰲⱑⰴⰰⱎⱔ ⰶⰵ ⰵ̄ⰿⱁⱆ · ⱑ̄ⰽⱁ ⰻ̄ⱄ҃ⱏ ⱀⰰⰸⰰⱃⰵⰻ̄ ⰿⰻⰿⱁ ⱈⱁⰴⰹⱅⱏ ·
ⰻ̄ ⰲⱏⰸⱐⱂⰹ ⰳ҃ⰾⱔ · ῾Ⰻ҃ⱄⰵ ⱄ҃ⱀⰵ ⰴ҃ⰴⰲⱏ ⱂ҃ⱁⰿⰾ҃ⱁⱆⰻ̄ ⰿⱔ ·
῾Ⰻ ⱂⱃⱑⰴⱏ ⰻ̄ⰴⱘⱎⱅⰻ᾽ⰹ · ⱂⱃⱑⱎⱅⰰⰰ̄ⱈⱘ ⰵ̄ⰿⱁⱆ ⰴⰰ ⱁⱆⰿⰾ҃ⱏⱍⰹⱅⱏ · ⱁ̄ⱀⱏ ⰶⰵ ⱂⰰⱍⰵ ⰲⱏ ⱂⰹⱑ̄ⰰ̄ⱎⰵ ⰳ҃ⰾⱔ · ⱄ҃ⱀⰵ ⰴ҃ⰴⱁⰲⱏ ⱂⱁⰿⰻⰾⱁⱆⰻ̄ ·
ⱄⱅⰰⰲⱐ ⰶⰵ ⰻ̄ⱄ҃ⱏ ⱂⱁⰲⰵⰾⱑ ⱂⱃⰻⰲⰵⱄⱅⰹ ⰻ ⰽⱐ ⱄⰵⰱⱑ · ⱂⱃⰻⰱⰾⰻⰶⱐⱎⱓ ⰶⰵ ⱄⱔ ⰵ̄ⰿⱁⱆ ⰽⱐ ⱀⰵⰿⱁⱆ · ⰲⱏⱂⱃⱁⱄⰹ ⰻ̄
ⱍⱐⱅⱁ҃ ⱈⱁⱎⱅⰵⱎⰻ · ⰴⰰ ⱅⰹ ⱄⱐⱅⰲⱁⱃⱙ · Ⱁ̄ⱀⱏ ⰶⰵ ⱃⰵⱍⰵ · Ⰳ҃ⰻ ⰴⰰ ⱂⱃⱁⰸⱐⱃⱙ ·
ⰻ̄ⱄ҃ⱏ ⰶⰵ ⱃⰵⱍⰵ ⰵ̄ⰿⱁⱆ · ⱂⱃⱁⰸⱐⱃⰹ · ⰲⱑⱃⰰ ⱅⰲⱁⱑ̄ ⱄ҃ⱂⱄⰵ ⱅⱔ ·
ⰻ̄ ᾽ⰰⰱⰻⰵ̄ ⱂⱃⱁⰸⱐⱃⱑ · ⰻ̄ ⰲⱏ ⱄⰾⱑⰴⱏ ⰵ̄ⰳⱁ ᾽ⰻⰴⱑ᾽ⰰⱎⰵ ⱄⰾⰰⰲⱔ ⰱ҃ⰰ · ⰻ̄ ⰲⱐⱄⰹ ⰾⱓⰴⰹⰵ̄ ⰲⰻⰴⱑⰲⱏⱎⰵ ⰲⱏⰸⰴⰰⱎⱔ ⱈⰲⰰⰾⱘ ⰱ҃ⱁⱆ ·· -

Ⰲⱏⱀⰻⰴⰵ ⰻ̄ⱄ҃ⱏ ⰲⱏ ⰵ̄ⱃⰹ̄ⱈⱘ ·
Ⰻ̄ ⱄⰵ ⰿⱘⰶⱐ ⰻ̄ⰿⰵⱀⰵⰿⱏ ⱀⰰⱃⰻⱌⰰⰵ̄ⰿⱏⰹ ⰸⰰⰽⱐⱈⰵⰻ̄ · ⱄⱐ ⰱⱑ ⱄⱅ̄ⰰⱃⱑⰻ̄ ⰿⱏⰹⱅⰰⱃⰵⰿ · ⰻ̄ ⱅⱏ ⰱⱑ ⰱⱁⰳⰰⱅⱏ ·
ⰻ̄ ⰻ̄ⱄⰽⰰⰰ̄ⱎⰵ ⰲⰻⰴⱑⱅⰹ ᾽҃ⰻⱄⰰ ⰽⱐⱅⱁ ⰵ̄ⱄⱅⱏ ⰻ̄ ⱀⰵ ⰿⱁⰶⰰⰰ̄ⱎⰵ ⱀⰰⱃⱁⰴⱁⰿⱏ · ᾽ⱑⰽⱁ ⱅⱑⰾⱁⰿⱏ ⰿⰰⰾⱏ ⰱⱑ ·
ⰻ̄ ⱂⱃⱑⰴ ⱅⰵⰽⱏ ⰲⱏⰸⰾⱑⰸⰵ ⱀⰰ ⱄⱁⱆⰽⱁⰿⰰⱃⰹⱙ̆ · ⰲⰹⰴⱑⱅⱏ ⰻ̄ⱄ҃ⰰ · ⱑ̄ⰽⱁ ⱅⱘⰴⱑ ⱈⱁⱅⱑⰰ̄ⱎⰵ ⰿⰻⰿⱁ ⰻ̄ⱅⰹ ·
ⰻ̄ ⱑ̄ⰽⱁ ⱂⱃⰹⰴⰵ ⱀⰰ ⰿⱑⱄⱅⱁ · Ⰲⱏⰸⱐⱃⱑⰲ ⰻ̄ⱄ҃ⱏ ⰲⰻⰴⱑ ⰻ̄ · Ⰻ̄ ⱃⰵⱍⰵ ⰽⱐ ⱀⰵⰿⱁⱆ · ⰸⰰⰽⱐⱈⰵⱁ̄ⱆ · Ⱂⱁⱅⱏⱎⱅⰰⰲ ⱄⱔ ⱄⱐⰾⱑⰸⰹ · ⰴⱐⱀⰵⱄⱏ ⰱⱁ ⱂⱁⰴⱁⰱⰰⰵ̄ⱅⱏ ⰿⰹ ⰲⱏ ⰴⱁⰿⱁⱆ ⱅⰲⱁⰵ̄ⰿⱏ ⰱⱏⰻ҃ⱅⰹ ·
῾Ⰻ ⱂⱁⱅⱐⱎⱅⰰⰲⱐ ⱄⱔ ⱄⱏⰾⱑⰸⰵ · ⰻ̄ ⱂⱃⰹⱔ̄ⱅⱏⰹ ⱃⰰⰴⱁⱆⱔ̄ ⱄⱔ ·
ⰻ̄ ⰲⰹⰴⱑⰲⱏⱎⰵ ⰻ̄ · ⱃⱏⱂⱐⱅⰰⰰ̄ⱈⱘ ⰳ҃ⰾⱎⱅⰵ · ⱑⰽⱁ ⰽⱐ ⰳⱃⱑⱎⱐⱀⱁⱆ ⰿⱘⰶⱁⱆ ⰲⱏⱀⰹⰴⰵ ⰲⰹⱅⰰⱅⱏ ·
Ⱄⱅⰰⰲⱏ ⰶⰵ ⰸⰰⰽⱐⱈⰵⰻ̄ ⱃⰵⱍⰵ ⰽⱐ ⰳ҃ⱓ · Ⱄⰵ ⱂⱁⰾⱏ ⰻ̄ⰿⱑⱀⰹⱑ̄ ⰿⱁ᾽ⰵⰳⱁ ⰳ҃ⰻ · ⰴⰰⰿⱏ ⱀⰹⱎⱅⰹⰻ̄ⰿⱏ · Ⰻ̄ ⰰ̄ⱎⱅⰵ ⰵ̄ⱄⰿⱏ ⰽⱁⰳⱁ ⱍⰹⰿⱏ ᾽ⱁⱆⱁ̄ⰱⰹⰴⱑⰾⱏ · ⰲⱏⰸⰲⱃⰰⱎⱅⱘ ⱄⰵ ⰴⰿⱁⱃⰹⱌⰵⱙ̄ ·
ⱃⰵⱍⰵ ⰶⰵ ⰽⱐ ⱀⰵⰿⱁⱆ ⰻ̄ⱄ҃ⱏ · Ⱑ̄ⰽⱁ ⰴⱐⱀⰵⱄⱐ ⱄ҃ⱂⱄⰵⱀⰻⰵ̄ ⰴⱁⰿⱁⱆ ⱄⰵⰿⱁⱆ ⰱⱏⰹⱄ҃ · ⰸⰰⱀⰵ ⰻ̄ ⱄⱐ ⱄ҃ⱀⱏ ⰰⰲⱃⰰⰰ̄ⰿⰾ҃ⱏ̄ ⰵ̄ⱄⱅⱏ ·
ⱂⱃⰹⰴⰵ ⰱⱁ ⱄ҃ⱀⱏ ⱍ҃ⰾⱍⱐ · ⰲⱏⰸⰹⱄⰽⰰⱅⱏ ⰻ̄ ⱄ҃ⱂⱄⱅⱏ ⱂⱁⰳⱏⰹⰱⱏⱎⰰ᾽ⰰⰳⱁ ·· · -
ⱍ҃ⰾⰽⱏ ⰵ̄ⱅⰵⱃⱏ ⰴⱁⰱⱃⰰ ⱃⱁⰴⰰ · Ⰻ̄ⰴⰵ ⱀⰰ ⱄⱅⱃⰰⱀⱘ ⰴⰰⰾⰵⱍⰵ · Ⱂⱃⰻ᾽ⱔⱅⰹ ⱌ҃ⱃⱄⱅⱅⰲⱁ · ⰻ̄ ⰲⱏⰸⰲⱃⰰⱅⰹⱅⰹ ⱄⱔ ·
Ⱂⱃⰹⰸⱐⰲⰰⰲⱏ ⰶⰵ ⰺ҃ⱅⱐ ⱃⰰⰱⱐ ⱄⰲⱁⰻ̄ⱈⱏ · Ⰻ̄ ⰲⱏⰴⰰⱄⱅⱏ ⰻ̄ⰿⱏ ⰺ̆ ⰿ᾽ⱀⰰⱄⱐ · ⰻ̄ ⱃⰵ[ⱍⰵ] ᾽ⰻⰿⱏ ⰽⱁⱆⱂⰾⱙ ⰴⱑⰻ̄ⱅⰵ · ⰴⱁⱀⱐⰴⰵⰶⰵ ⱂⱃⰹⰴⱘ\ · ̅
Ⰰ̄ ⰳⱃⰰⰶⰴⰰⱀⰵ ⰵ̄ⰿⱁⱆ · ⱀⰵ ⱈⱁⱅⱑⰰ̄ⱈⱘ ⰵ̄ⰳⱁ · ⰻ̄ ⱂⱁⱄⱐⰾⰰⱎⱔ ⰿⱁ҃ⰾⰹⱅⰲⱘ ⰲⱏ ⱄⰾⱑⰴⱏ ⰵ̄ⰳⱁ · ⰳ҃ⰾⱎⱅⰵ · ⱀⰵ ⱈⱁⱎⱅⰵⰿⱏ ⱄⰵⰿⱁⱆ · ⰴⰰ ⱌ҃ⱃⱄⱅⰲⱁⱆⰵ̄ⱅ ⱀⰰⰴⱏ ⱀⰰⰿⰹ ·
ⰻ̄ ⰱⱏⰹⱄ҃ ⰵ̄ⰳⰴⰰ ⰲⱏⰸⰲⱃⰰⱅⰹ ⱄⱔ ⱂⱃⰻⰵ̄ⰿⱏ ⱌ҃ⱃⱄⱅⰲⰹⰵ̄ · ⰻ̄ ⱃⰵⱍⰵ · ⰴⰰ ⱂⱃⰻⰳⰾⰰⱄⱔⱅⱏ ⰵⰿⱁⱆ ⱃⰰⰱⱏⰹ · ⰻ̄ⰿⱏ ⰶⰵ ⰴⰰⱄⱅⱏ ⱄⱐⱃⰵⰱⱃⱁ · ⰴⰰ ⱁ̄ⱆⰲⱑⱄⱅⱏ ⰽⰰⰽⱘ ⰽⱁⱆⱂⰾⱙ ⱄⱘⱅⱏ ⱄⱏⱅⰲⱁⱃⰹⰾⰹ ·
Ⱂⱃⰹⰴⰵ ⰶⰵ ⱂⱃⱏⰲⱏⰹ ⰳ҃ⰾⱔ · Ⰳ҃ⰹ ⰿⱀ̄ⰰⱄⱐ ⱅⰲⱁ҃ⱑ̄ · ⰴⰵⱄⱔⱅⱐ ⱂⱃⰻⰴⱑⰾⰰ ⰿⱀⰰⱄⱏ ·
Ⰻ̄ ⱃⰵⱍⰵ ⰵ̄ⰿⱁⱆ · ⰱⰾⰰⰳⱏⰹ ⱃⰰⰱⰵ ⰻ̄ ⰲⱑⱃ̄ⱀⱏⰻ · Ⱑ̄ⰽⱁ ⱁ̄ ⰿⰰⰾⱑ ⰲⱑⱃⰵⱀⱏ ⰱⱏⰹⱄ҃ · ⰱⱘⰴⰹ ⱁ̄ⰱⰾⰰⱄⱅⱐ ⰻ̄ⰿⱏⰻ · ⱀⰰⰴⱐ ⰴⰵⱄⱔⱅⰹⱙ̄ ⰳⱃⰰⰴⱏ ·
Ⰻ̄ ⱂⱃⰹⰴⰵ ⰲⱏⱅⱁⱃⱏⰻ ⰳ҃ⰾⱔ · ⰿⱀ̄ⰰⱄⱐ ⱅⰲⱁⱑ ⰳ҃ⰻ · ⱄⱏⱅⰲⱁⱃⰹ ⱂⱔⱅⱐ ⰿⱀⰰ̄ⱄⱏ ·
Ⱃⰵⱍⰵ ⰶⰵ ⰻ̄ ⱅⱁⰿⱁⱆ · ⰻ̄ ⱅⱏⰻ ⰱⱘⰴⰹ ⱀⰰⰴⱏ ⱂⱔⱅⰹⱙ̄ ⰳⱃⰰⰴⱏ ·
Ⰻ\ ⰴⱃⱁⱆⰳⱏⰻ ⱂⱃⰹⰴⰵ ⰳ҃ⰾⱔ · ⰳ҃ⰹ ⱄⰵ ⰿⱀ̄ⰰⱄⱐ ⱅⰲⱁⱑ̄ · ⱙ̄ⰶⰵ ⰻ̄ⰿⱑⱈⱏ · ⱂⱁⰾⱁⰶⰵⱀⱘ ⰲⱏ ⱁ̄ⱆⰱⱃⱁⱆⱄⱑ ·
Ⱁ̄ⱆⰱⱁⱑⱈ ⰱⱁ ⱄⱔ ⱅⰵⰱⰵ · ⱑ̄ⰽⱁ ⱍ҃ⰾⰽⱏ ⱑ̄ⱃⱏ ⰵ̄ⱄⰹ · ⰲⱏⰸⰵⰿⰾ҃ⰵⱎⰻ ᾽ⰵⰳⱁ ⰶⰵ ⱀⰵ ⱂⱁⰾⱁⰶⱐ ⰻ̄ ⰶⱐⱀⰵⱎⰹ · ·:· ⱙⰴⱁⱆⰶⰵ ⱀⰵ ⱄⱑⰰ̄ⰲⱏ ·
ⰻ̄ ⰳ҃ⰾⰰ ⰵ̄ⰿⱁⱆ · Ⱉⱅ̄̄ⱏ ᾽ⱁⱆⱄⱅⱏ ⱅⰲⱁⰻ̄ⱈⱏ ⱄⱘⰶⰴⱘ ⱅⰻ ⰸⱐⰾⱏⰹⰻ̄ ⱃⰰⰱⰵ · ⰲⱑⰴⱑⰰ̄ⱎⰵ ᾽ⱑⰽⱁ ⱍ҃ⰾⰽⱏ ⱑ̄ⱃⱏ ⰵ̄ⱄⰿ̄ⱏ · Ⰲⱏⰸⰵⰿⰾ҃ⱙ̄ ⰵ̄ⰳⱁⰶⰵ ⱀⰵ ⱂⱁⰾⱁⰶⱐ · ⰻ̄ ⰶⱐⱀⱙ ⰵ̄ⰳⱁⰶⰵ ⱀⰵ ⱄⱑⰰ̄ⱈⱐ ·
·:· Ⰻ ⱂⱁ ⱍⱐⱅⱁ ⰿⱁⰵ̄ⰳⱁ ⱀⰵ ⰴⰰⱄⱅⱏ ⱄⱐⱃⰵⰱⱃⰰ ⱂⱑⱀⱔⰶⱐⱀⰻⰽⱁⰿⱏ · Ⰻ̄ ⰰ̄ⰸⱐ ⱂⱃⰹⱎⰵⰴ · ⱄⱏ ⰾⰹⱈⰲⱁⱙ̄ ⰻ̄ⱄⱅⱔⰷⰰⰾⱏ ⰱⰻⰿⱏ ⰵ̄ ·
Ⰻ̄ ⱂⱃⱑⱄⱅⱁⱔ̄ⱎⱅⰹⰻ̄ⰿⱏ ⱃⰵⱍⰵ̄ · Ⰲⱏⰸⱐⰿⱑⱅⰵ ⱁ̄ⱅⱏ ⱀⰵⰳⱁ ⰿⱀⰰⱄⱐ · ⰻ̄ ⰴⰰⰴⰹⱅⰵ ⰻ̄ⰿⱘⱎⱅⱁⱆⰿⱁⱆ ⰺ҃ⱅⱐ ⰿ᾽ⱀⰰⱄⱐ ·
Ⰳ҃ⰾⱙ ⰶⰵ ⰲⰰⰿⱏ · Ⱑ̄ⰽⱁ ⰲⱐⱄⱑⰽⱁⰿⱁⱆ · ⰻ̄ⰿⱘⱎⱅⱁⱆⰿⱁⱆ ⰴⰰⰴⱔⱅⱏ · Ⰰ̄ ⱁ̄ⱅ ⱀⰵ ⰻ̄ⰿⱘⱎⱅⰰⰳⱁ · ⰻ̄ ⰵ̄ⰶⰵ ⰻ̄ⰿⰰⱅⱏ · ⱁ̄ⱅⱏⰻ̄ⰿⱘⱅⱏ ⱁⱅ҃ ⱀⰵⰳⱁ · Ⱄⰵ ⰳ҃ⰾⱔ ⰲⱏⰸ᾽ⰳⰾⰰⱄⰹ · ⰻ̄ⰿⱑⱔ̄ⰻ̄ ⱁ̄ⱆⱎⰻ ⱄⰾⱏⰻⱎⰰⱅⰹ · ⰴⰰ ⱄⰾⱏⰹⱎⰹⱅⱏ ·· -

Ⱃⰵⱍⰵ ⰳ҃ⱐ ⱄⰲⱁⰻ̄ⰿ ⱁ̄ⱆⱍⰵⱀⰹⰽⱁⰿⱏ ·
Ⰲⱐⱀⰵⰿⰾ҃ⱑⱅⰵ ᾽ⱉ̄ⱅⱏ ⰽⱐⱀⰻⰶⱐⱀⰹⰽⱐ · ⱈⱁⱅⱔⱎⱅⰻⰻ̄ⱈⱏ ⰲⱏ ⱁ̄ⰴⰵⰶⰴⰰⱈⱏ ⱈⱁⰴⰹⱅⰹ · ⰻ̄ ⰾⱓⰱⱔⱎⱅⰻⰻ̄ⱈⱏ ⱌⱑⰾⱁⰲⰰⱀⰹⱑ̄ ⱀⰰ ⱅⱃⱏⰶⰹⱎⱅⰹⱈⱏ · ⰻ̄ ⱂⱃⱑⰴⱏ ⱄⱑⰴⰰⱀⰹⱑ · ⱀⰰ ⱄⱏⱀⱐⰿⰻⱎⱅⰻⱈⱏ · ⰻ̄ ⱂⱃⱑⰴⱐⰸⱐⰲⰰⱀⰹⱑ̄ ·:· ⱀⰰ ⰲⰵⱍⰵⱃⱑⱈⱏ ·
ⰺⰶ҃ⰵ ⱄⱐⱀⱑⰴⰰⱙ̄ⱅ ⰴⱁⰿⱏⰹ ⰲⱏⰴⱁ҃ⰲⰹⱌⱐ · Ⰻ̄ ⰲⰻⱀⱁⱙ̄ ⰴⰰⰾⰵⱍⰵ ⰿⱁⰾⱔⱅⱏ ⱄⱔ · ⱄⰹⰻ̄ ⱂⱃⰹⰻ̄ⰿⱘⱅⱐ ⱁ̄ⱄⱘⰶⰴⰵⱀⰹⰵ̄ ⰱⱁⰾⰵ ·

Ⰲⱐⰸⱐⱃⱑⰲⱏ ⰶⰵ ⰲⰻⰴⱑ · ⰲⱏⰿⱑⱅⰰⱙⱎⱅⱔⱔ̄ ⰲⱏ ⰳⰰⰸⱁⱇⰹⰾⰰⰽⰹⱙ̄ ⰴⰰⱃⱏⰹ ⱄⰲⱁⱔ̄ ⰱⱁⰳⰰⱅⱏⰹⱔ̄ ·
Ⰲⰹⰴⱑⰲⱏ ⰶⰵ ⰵ̄ⱅⰵⱃⱘ ⰲⱏⰴⱁⰲⰹⱌⱘ ⱁ̄ⱆⰱⱁⰳⱘ · ⰲⱐ ⰿⱑⱅⰰⱙ̄ⱎⱅⱘ ⱅⱁⱆ · ⰴⱐⰲⱑ ⰾⰵⱂⱅ̆ⱑ ·
ⰻ̄ ⱃⰵⱍⰵ · ⰲⱐ ⰻ̄ⱄⱅⰻⱀⱘ · ⰳ҃ⰾⱙ ⰲⰰⰿ · Ⱑ̄ⰽⱁ ⰲⱏ̄ⰴⱁⰲⰻⱌⰰ ⱄⰹ ⱁ̄ⱆⰱⱁⰳⰰⰰ̄ · ⰱⱁⰾⰵ ⰲⱏⱄⱑⱈⱏ ⰲⱏⰲⱃⱏⰶⰵ ·
Ⰲⱐⱄⰹ ⰱⱁ ⱄⰹⰻ̄ · ᾽ⱁⱅ ⰹⰸⰱⱏⰹⱅⱏⰽⰰ ⱄⰲⱁⰵ̄ⰳⱁ · ⰲⱏⰲⱃⱏⰳⱘ ⰲⱏ ⰴⰰ҃ⱃⱏⰹ · ῾Ⰰ ⱄⰹ ᾽ⱁ ⰾⰻⱎⰵⱀⰹⱑ̄ ⱄⰲⱁⰵ̄ⰳⱁ · ⰲⱐⱄⰵ ⰻ̄ⰿⱑⱀⰻⰵ̄ ⰵ̄ⰶⰵ ⰻ̄ⰿⱑⰰ̄ⱎⰵ ⰲⱏⰲⱃⱏⰶⰵ · Ⱄⰻⰻ̄ ⰳ҃ⰾⱔ ⰲⱏⰸⰳⰾⰰⱄⰹ · Ⰻ̄ⰿⱑⱔ̄ⰻ̄ ⱁ̄ⱆⱎⰻ ⱄⰾⱏⰹⱎⰰⱅⰻ ⰴⰰ ⱄⰾⱏⰻⱎⰹⱅ ·· -
Ⱃⰵⱍⰵ ⰳ҃ⱐ ⰱⰾⱓⰴⱑⱅⰵ · Ⱀⰵ ⱁ̄ⱆⰶⰰⱄⰰⰻ̄ⱅⰵ ⱄⱔ · ⰿⱀ̄ⱁⰷⰹ ⰱⱁ ⱂⱃⰹⰴⱘⱅ ⰲⱏ ⰻ̄ⰿⱔ ⰿⱁⰵ̄ ⰳ҃ⰾⱎⱅⰵ · Ⰰ̄ⰸⱐ ⰵ̄ⱄⰿⱏ ⰻ̄ ⰲⱃⱑⰿⱔ ⰿⱁⰵ̄ ⱂⱃⰹⰱⰾⰹⰶⰹ ⱄⱔ · Ⱀⰵ ⰻ̄ⰴⱑⱅⰵ ⰲⱏ ⱄⰾⱑⰴⱏⰻ̄ⱈⱏ ·
Ⰵ̄ⰳⰴ̄ⰰ ⰶⰵ ⱁ̄ⱆⱄⰾⱏⰻⱎⰹⱅⰵ ⰱⱃⰰⱀⰹ · ⰻ̄ ⱀⰵⱄⱅⱃⱁⰵ̄ⱀⰹ᾽ⱑ · Ⱀⰵ ⱁ̄ⱆⰱⱁⰻ̄ⱅⰵ ⱄⱔ · Ⱂⱁⰴⱁⰱⰰⰵ̄ⱅⱏ ⰱⱁ ⱄⰹⰿ ⱂⱃⱑⰶⰴⰵ ⰱⱏⰻⱅⰻ · ⱀⱏ ⱀⰵ ⰰ̄ⰱⰻⰵ̄ ⰽⱁⱀⱐⱍⰹⱀⰰ ·
Ⰲⱏⰸⰾⱁⰶⱔⱅⱏ ⰱⱁ ⱀⰰ ⰲⱏⰹ ⱃⱘⰽⱏⰻ ⱄⰲⱁⱔ̄ · ⰻ̄ ⰺ̄ⰶⰴⰵⱀⱘⱅⱏ · ⱂⱃⱑⰴⰰⱙ̄ⱎⱅⰵ ⱀⰰ ⱄⱐⱀⱐⰿⰹⱎⱅⰰ · ⰻ̄ ⱅⰵⰿⱐⱀⰻⱌⱔ · Ⰲⰵⰴⱁⰿⱏⰻ ⰽⱏ ⱌ҃ⱃⰿⱏ ⰻ̄ ⰲ҃ⰾⰴⰽⰰⰿⱏ · ⰻ̄ⰿⰵⱀⰵ ⰿⱁⰵ̄ⰳⱁ ⱃⰰⰴⰹ ·
Ⱂⱃⰻⰽⰾⱓⱍⰹⱅⱏ ⰶⰵ ⱄⱔ ⰲⰰⰿⱏ ⰲⱏ ⱄⱏⰲⱑⰴⱑⱅⰵⰾⱐⱄⱅⰲ̄ⱁ ·
Ⱂⱁⰾⱁⰶⰹⱅⰵ ⱁ̄ⱆⰱⱁ ⱀⰰ̄ ⱄ҃ⱃⰴⱌⰻⰻ̄ⱈⱏ ⰲⰰⱎⰻⰻ̄ⱈⱏ · Ⱀⰵ ⱂⱃⱑⰶⰴⰵ ⱂⱁⱁ̄ⱆⱍⰰⱅⰹ ⱄⱔ ⱁⱅ҃ⰲⱑⱎⱅⰰⰲⰰⱅⰹ ·
Ⰰ̄ⰸⱐ ⰱⱁ ⰴⰰⰿⱏ ⰲⰰⰿⱏ ⱁ̄ⱆⱄⱅⰰ ⰻ̄ ⱂⱃⱑⰿⱘⰴⱃⱁⱄⱅⱐ · ⰵ̄ⰻ̄ⰶⰵ ⱀⰵ ⰲⱏⰸⰿⱁⰳⱘⱅⱏ ⱂⱃⱁⱅⰹⰲⰹⱅⰻ ⱄⱔ · ⱀⰻ ⱁ̄ⱅⱏⰲⱑⱎⱅⰰⰲⰰⱅⰹ · ⰲⱄ̄ⰹ ⱂⱃⱁⱅⰻⰲⰾⱑⱙ̄ⱎⱅⰵⰻ̄ ⱄⱔ ⰲⰰⰿⱏ ·
ⱂⱃⱑⰴⰰⱀⰻ ⰶⰵ ⰱⱘⰴⰵⱅⰵ ⱃⱁⰴⰹⱅⰵⰾⱏⰻ · ⰻ̄ ⰱⱃⰰⱅⰹⱙ̄ · ⱃⱁⰴⱁⰿⱏ ⰻ̄ ⰴⱃⱁⱆⰳⱏⰹ · Ⰻ̄ ⱁ̄ⱆⰿⱃ̄ⱏⱅⰲⱔⱅⱏ ᾽ⱁⱅⱏ ⰲⰰⱄⱏ ·
ⰻ̄ ⰱⱘⰴⰵⱅⰵ ⱀⰵⱀⰰⰲⰹⰴⰹⰿⰹ ⰲⱐⱄⱑⰿⰻ ⰻ̄ⰿⰵⱀⰵ ⰿⱁⰵ̄ⰳⱁ ⱃⰰⰴⰹ ·
Ⰻ ⰲⰾⰰⱄⱏ ⱁ̄ⱅⱏ ⰳⰾⰰⰲⱏⰹ ⰲⰰⱎⰵⱔ̄ ⱀⰵ ⱂⱁⰳⱏⰹⰱⱀⰵⱅⱏ ·
Ⰲⱏ ⱅⱃⱏⱂⱑⱀⰹⰻ̄ ⰲⰰⱎⰵⰿⱏ ⱄⱏⱅⱔⰶⰹⱅⰵ ⰴ҃ⱎⱔ ⰲⰰⱎⱔ ·· · · -
ⰻ̄ ⰱⱘⰴⱘⱅⱏ ⰸⱀⰰⰿⰵⱀⰻⱑ̄ · ⰲⱏ ⱄⰾⱏⱀⱐⱌⰻ ⰻ̄ ⰾⱁⱆⱀⱑ ⰻ̄ ⰷ᾽ⰲⱑⰸⰴⰰⱈⱏ · ῾Ⰻ ⱀⰰ ⰸⰵⰿⰻ ⱅⱘⰳⰰ ⱔ̄ⰸⱏⰹⰽⱁⰿⱏ · ῾Ⱉⱅ҃᾽ⱀⰵⱍⰰⰰ̄ⱀⰹⱑ̄̅ ⱎⱓⰿⰰ ⰿⱁⱃⱏⱄⰽⰰⰰ̄ⰳⱁ ⰻ̄ ⰲⱏⰸⰿ̄ⱘⱎⱅⰵⱀⰹⱑ̄ ·
Ⰻⰸ̄̄ⰴ̄ⱏ̄ⰻⱈⰰⱙ̄ⱎⱅⰵⰿ ⱍ҃ⰾⰽⰿⱏ · ⱉ̄̄ⱅⱏ ⱄⱅⱃⰰⱈⰰ ⰻ̄ ⱍⰰⰰ̄ⱀⰻⱑ̄ ⰳⱃⱔⰴⱘⱎⱅⰻⰻ̄ⱈⱏ ⱀⰰ ⰲⱏⱄⰵⰾⰵⱀⱘ᾽ⱙ · Ⱄⰹⰾⱏⰻ ⰱⱁ ⱀ҃ⰱⱄⱏⱀⱏⰻⱔ̄ ⰴⰲ̄ⰹⰳⱀⱘⱅⱏ ⱄⱔ ·
Ⰻ̄ ⱅⱁⰳⰴⰰ ⱁ̄ⱆⰸⱐⱃⰹⱅⰵ ⱄ҃ⱀⰰ ⱍ҃ⰾⱍⱐⱄⰽⰰⰰ̄ⰳⱁ · ⰳⱃⱔⰴⱘⱎⱅⰰ ⱀⰰ ⱁ̄ⰱⰾⰰⱌⱑⱈⱏ · Ⱄⱏ ⱄⰻⰾⱁⱙ̄ ⰻ̄ ⱄⰾⰰⰲⱁⱙ̄ ⰿⱀ̄ⱁⰳⱁⱙ̄ ·
Ⱀ҃ⰱⱁ ⰻ̄ ⰸⰵⰿⰾ҃ⱑ ⰿⰻⰿⱁ ⰻ̄ⰴⰵⱅⱏ · Ⰰ̄ ⱄⰾⱁⰲⰵⱄⰰ ⰿⱁⱑ ⱀⰵ ⰿⰹⰿⱁ ⰻ̄ⰴⱘⱅ ·
Ⰲⱏⱀⰵⰿⰾ҃ⱑⱅⰵ ⰶⰵ ⱄⰵⰱⱑ · Ⰵ̄ⰴⰰ ⰽⱁⰳⰴⰰ ⱁ̄ⱅⱔⰳⱁⱍⰰⱙ̄ⱅⱏ ⱄ҃ⱃⰴⱌⰰ ⰲⰰⱎⰰ · Ⱁ̄ⰱⱑⰴⰰⱀⰻⰵ̄ⰿⱏ ⰻ̄ ⱂⰹⱑⱀⱐⱄⱅ̄ⰲⰹⰻ̄ · ⰻ̄ ⱂⰵⱍⰰⰾⱐⰿⰹ ⰶⰹⱅⰹⰻ̄ⱄⰽⱏⰹⰻ̄ⰿⰻ · ⰹ ⱀⰰⰻ̄ⰴⰵⱅⱏ ⱀⰰ ⰲⱏⰹ ⰲⱏⱀⰵⰸⰰⰰ̄ⱂⱘ ⰴⰵⱀⰵⱅⱏ ·
ⱑ̄ⰽⱁ ⱄⱑⱅⱐ ⰱⱁ ⱂⱃⰻⰴⰵⱅⱏ · ⱀⰰ ⰲⱐⱄⱔ ⱄⱑⰴⱔⱎⱅⱔⱔ̄ ⱀⰰ ⰾⰹⱌⰹ ⰲⱏⱄⰵⱔ̄ ⰸⰵⰿⰾ҃ⱔ̄ ·
ⰱⱐⰴⰹⱅⰵ ᾽ⱁⱆⰱⱁ ⱀⰰ ⰲⱐⱄⱑⰽⱁ ⰲⱃⱑⰿⱔ ⰿⱁⰾⱔⱎⱅⰵ ⱄⱔ · ⰴⰰ ⱄⱐⱂⱁⰴⱁⰱⰻⱅⰵ ⱄⱔ ⱁ̄ⱆⰱⱑⰶⰰⱅⰹ ⱄⰹⱈⱏ ⰲⱐⱄⱑⱈⱏ ⱈⱁⱅⱔⱎⱅⰻⰻ̄ⱈⱏ ⰱⱏⰹⱅⰹ · Ⰻ̄ ⱄⱅⰰⱅⰻ ⱂⱃⱑⰴⱏ ⱄ҃ⱀⱁⰿⱏ ⱍ҃ⰾⱍⱐⱄⰽⱁⰿⱏ ·· · -

Ⱑ̄ⰲⰹ ⰶⰵ ⱄⱔ ⰵ̄ⰿⱁⱆ ᾽҃ⰰⱀⰼⰾⱏ ⱄⱏ ⱀ҃ⰱⱄⰵ ⱁ̄ⱆⰽⱃⱑⱂⰾⱑⱔ̄ ⰻ̄ ·
Ⰻ̄ ⰱⱏⰹⱄ҃ ⰲⱏ ⱂⱁⰴ᾽ⰲⰹⰷⱑ · ⱂⱃⰹⰾⰵⰶⱐⱀⱑⰵ̄ ⰿⱁⰾⱑⰰ̄ⱎⰵ ⱄⱔ · ⰻ̄ ⰱⱏⰹⱄ҃ ⱂⱁⱅⱏ ⰵ̄ⰳⱁ ⱑ̄ⰽⱁ ⰽⰰⱂⰾⱑ ⰽⱃⱏⰲⰵ ⰽⰰⱂⰾⱔⱎⱅⱔ ⱀⰰ ⰸⰵⰿ̄ⰾ҃ⱙ̄ ·
῾Ⰻ ⰲⱏⱄⱅⰰⰲⱏ ⱁ̄ⱅⱏ ⰿⱁⰾⰹⱅⰲⱏⰹ ·

ⰲⱑⱄⱔ ⱄⱏ ⰻ̄ⱄ҃ⰿⱐ ⰻ̄ ⱀⰰ ⰴⰲ̄ⰰ ⰸⱐⰾⱁⰴⱑⰰ̄ · ⱁ̄ⱆⰱⰹⱅⱏ ·
Ⰻ̄ ⰵ̄ⰳ᾽ⰴⰰ ⱂⱃⰹⰴⱘ ⱀⰰ ⰿⱑⱄⱅⱁ ⱀⰰⱃⰹⱌⰰⰵ̄ⰿⱁⰵ̄ ⰽⱃⰰⱀⰻⰵ̄ⰲⱁ · Ⱅⱁⱆ ⱃⰰⱄⱂⱔ̄ⱄⱔ ⰻ̄ · ⰻ̄ ·:· ⱁ̄ⰱⰰ ⰸⱐⰾⱁⰴⱑⰰ̄ · ⱁ̄ⰲⱁⰳⱁ ⱁ̄ⱆⰱⱁ ⱁ̄ ⰴⰵⱄⱀ̄ⱘⱙ̄ · ⰰ̄ ⰴⱃⱁⱆⰳⰰⰳⱁ ⱁ̄ ⱎⱓⱙ̄ ⱃⰰⱄⱂⱔⱄⱔ ·
Ⰻ̄ⱄ҃ⱐ ⰶⰵ ⰳ҃ⰾⰰⰰ̄ⱎⰵ Ⱉ̄ⱍ҃̄ⰵ · Ⱁ̄ⱅⱏⱂⱁⱆⱄⱅⰻ ⰻ̄ⰿⱏ · ⱀⰵ ⰲⱑⰴⱔⱅⱏ ⰱⱁ ⱄⱔ ⱍⱐⱅⱁ ⱅⰲⱁⱃⱔⱅⱏ · ⱃⰰⰸⰴⱑⰾⱑⱙ̄ⱎⱅⰵ ⰶⰵ ⱃⰹⰸⱏⰻ ⰵ̄ⰳⱁ · ⰿⰵⱅⰰⰰ̄ⱈⱘ ⰶⱃⱑⰱⰹⱔ̄ ·
Ⰻ̄ ⱄⱅⱁⱑⰰ̄ⱈⱘ ⰾⱓⰴⰹⰵ̄ ⰸⱐⱃⱔⱎⱅ̄ⰵ · Ⱂⱁⰴⱃⱑⰶⰰⰰⱈⱘ ⰶⰵ ⰻ̄ ⰻ̄ ⰽⱐⱀⱔⰷⰹ ⰳ҃ⰾⱎⱅⰵ ⱄⱐ ⱀⰹⰿⰹ · Ⰻ̄ⱀⱏⰹ ⰵ̄ⱄⱅⱏ ⱄⱂⱄ҃ⰾⱏ ⰴⰰ ⱄ҃ⱂⱄⰵⱅⱏ ⰻ̄ ⱄⱔ · ⰰ̄ⱎⱅⰵ ⱅⱏ ⰵ̄ⱄⱅⱏ ⱈ҃ⱏ ⱄ҃ⱀⱏ ⰱ҃ⰶⰹⰹ ⰻ̄ⰸⰱⱃⰰⱀⱏⰹ ·
Ⱃⱘⰳⰰⰰ̄ⱈⱘ ⰶⰵ ⱄⱔ ⰵ̄ⰿⱁⱆ ⰻ̄ ⰲⱁⰻ̄ⱀⰻ ⱂⱃⰻⱄⱅⱘⱂⰰⱙ̄ⱎⱅⰵ · Ⰻ̄ ⱁ̄ⱌⰵⱅⱏ ⱂⱃⰹⰴⰰⰲⰰⱙⱎⱅⰵ · ⰵ̄ⰿⱁⱆ ·
Ⰻ̄ ⰳ҃ⰾⱎⱅⰵ · Ⰰ̄ⱎⱅⰵ ⱅⱏⰻ ⰵ̄ⱄⰻ ⱌ҃ⱃⱐ ⰻ̄ⱓ̄ⰴⰵⰻ̄ⱄⰽⱐ · ⱄ҃ⱂⱄⰻ ⱄⱔ ⱄ̄ⰰⰿⱏ ·
ⰱⱑ ⰶⰵ ⱀⰰⱂⰹⱄⰰⱀⰹⰵ ⱀⰰⱂⰹⱄⰰⱀⱁ ⱀⰰⰴⱐ ⱀⰹⰿⱏ · ⰽⱐⱀⰹⰳⰰⰿⰹ ⰵ̄ⰾⰹⱀⱐⱄ᾽ⰽⰰⰿⰻ ⰻ̄ ⱃⱁⱆⰿⱐⱄⰽⰰⰿⰻ ⰻ̄ ⰵ̄ⰲⱃⰵⰻ̄ⱄⰽⰰⰿⰻ · Ⱄⱐ ⰵ̄ⱄⱅⱐ ⱌ҃ⱃⱐ ⰻ̄ⱓ̄ⰴⰵⰻ̄ⱄⰽⱐ̄ ·
Ⰵ̄ⰴⰹⱀⱏ ⰶⰵ ⱉ̄\ⱅ ⱁ̄ⰱⱑⱎⰵⱀⱁⱆⱓ ⰸⱐⰾⱁⰴⱑⱓ̄ · ⱈⱁⱆⰾⱑⰰ̄ⱎⰵ ⰻ̄ ⰳ҃ⰾⱔ · ⰰ̄ⱎⱅⰵ ⱅⱏⰻ ⰵ̄ⱄⰻ ⱈ҃ⱏ · ⱄ҃ⱂⱄ̄ⰹ ⱄⱔ ⱄⰰⰿⱏ ⰻ̄ ⱀⱏⰹ ·
῾Ⱉ̄ⱅⱏⰲⱑ̄ⱎⱅⰰⰲⱐ ⰶⰵ ⰴⱃⱁⱆⰳⱏⰹⰻ̄ · ⱂⱃⱑⱎⱅⰰⰰ̄ⱎⰵ ⰵ̄ⰿⱁⱆ ⰳ҃ⰾⱔ · ⱀⰻ ⰾⰹ ⱅⱏⰻ ⰱⱁⰻ̄ⱎⰻ ⱄⱔ ⰱ҃ⰰ · ⱑ̄ⰽⱁ ⰲⱏ ⱅⱁⰿⱐⰶⰴⰵ ⱁ̄ⱄⱘⰶⰴⰵⱀⰹⰻ̄ ⰵ̄ⱄⰻ ·
Ⰻ̄ ⰲⱑ ⱁ̄ⱆⰱⱁ ⰲⱏ ⱂⱃⰰⰲⱐⰴⱘ · ⰴⱁⱄⱅⱁⰻ̄ⱀⰰⱑ̄ ⰱⱁ · ⱑ̄ⰶⰵ ⰴⱑⰾⰰⱈⱁⰲⱑ · ⰲⱏⱄⱂⱃⰻⰵ̄ⰿⰾ҃ⰵ̄ⰲⱑ · ⰰ̄ ⱄⱐ ⱀⰻⱍⰵⱄⱁⰶⰵ ⰸⱐⰾⰰ ⱄⱐⱅ̄ⰲⱁⱃⱐ ·
ⰻ̄ ⰳ҃ⰾⰰⰰ̄ⱎⰵ ⰻ̄ⱄ҃ⰲⰹ · Ⱂⱁⰿⱔⱀⰻ ⰿⱔ ⰳ҃ⰻ ⰵ̄ⰳⰴ̄ⰰ ⱂⱃⰻⰴⰵⱎⰻ ⰲⱏ ⱌ҃ⱃⱄⱅⰲⰻⰵ̄ ⱄⰹ ·
ⰻ̄ ⱃⰵⱍⰵ ⰵ̆ⰿⱁⱆ ⰻ̄ⱄ҃ⱏ · Ⰰⰿⰻⱀⱏ ⰳ҃ⰾⱙ ⱅⰵⰱⱑ · ⰴⱐⱀⰵⱄⱐ ⱄⱏ ⰿⱀ̄ⱁ᾽ⱙ ⰱⱘⰴⰵⱎⰻ ⰲ᾽ⱏ ⱃ̆ⰰⰻ̄ ·
Ⰱⱑ ⰶⰵ ⰳⱁⰴⰹⱀⰰ ⱑ̄ⰽⱁ ⱎⰵⱄⱅⰰⰰ̄ · Ⰻ̄ ⱅⱏⰿⰰ ⰱⱏⰹⱄ҃ ⱂⱁ ⰲⱐⱄⰵⰻ̄ ⰸⰵⰿ̄ⰾ҃ⰻ · ⰴⱁ ⰳⱁⰴⰹⱀⱏⰹ ⰴⰵⰲⱔ̄ⱅⱏ̄ⰹⱔ̄ ·
ⱄⰾⱏⱀⱌⱁⱆ ⰿⱃⱏⰽⱐⱎⱁⱆ · ⰻ̄ ⰽⰰⱅⰰⱂⰵⱅⰰⰸ᾽ⰿⰰ · ⱌ҃ⱃⰽⱁⰲⱏⱀⰰⰰ̄ ⱃⰰ᾽ⰸⰴ̄ⱃⰰ ⱄⱔ ⱀ̄ⰰ ⰴⰲ̄ⱁⰵ̄ · ⱉⱅ҃ ⰳⱁⱃⱏⰻ ⰴⱁ ⱀⰻⰸⱁⱆ ·
Ⰻ̄ ⰲⱏⰸⰳ̄ⰾⰰⱎⱐ ⰻ̄ⱄ҃ⱏ ⰳⰾⰰⱄⱁⰿⱐ ⰲⰵⰾⰹⰵ̄ⰿⱏ ⱃⰵ̄ⱍ̄ⰵ · ῾᾽Ⱉ̄ⱍ҃ⰵ · ⰲⱐ ⱃⱘⱌⱑ ⱅⰲⱁⰻ ⱂⱃⱑⰴⰰⱙ̄ ⰴ҃ⱈⱏ ⰿⱁⰻ̄ · Ⰻ̄ ⱄⰵ ⱃⰵⰽⱐ ⰻ̄ⰸⰴ̄ⱐ̄ⱎⰵ ·
Ⰲⰹⰴⱑⰲⱏ ⰶⰵ ⱄⱐⱅⱐⱀⰹⰽⱐ ⰱⱏⰻⰲⱏⱎⰵⰵ̄ · ⱂⱃⱁⱄⰾⰰⰲⰹ ⰱ҃ⰰ ⰳ҃҃ⰾⱔ · ⰲⱏ ⰻ̄ⱄⱅⰹⱀⱘ ⱍ҃ⰾⰽⱐ ⱄⱐ ⱂⱃⰰⰲⱐⰴⰵⱀⱏ ⰱⱑ ·
ⰻ̄ ⰲⱏⱄⰹ ⱂⱃⰹⱎⰵⰴⱏⱎⰵ ⰻ̄ ⱀⰰ ⱂⱁⰸⱁⱃⱁⱄⱐ · ⰲⰻⰴⱔⱎⱅⰵ ⰱⱏⰹⰲⰰⱙ̄ⱎⱅⰰⰰ̄ · ⰱⰹⱙ̄ⱎⱅⰵ ⱂⱃⱏⱄⰹ ⱄⰲⱁⱔ̄ ⰲⱏⰸⰲ̄ⱃⰰⱎⱅⰰⰰ̄ⱈⱘ ⱄⱔ ·
Ⱄⱅⱁⱑ̄ⰰ̄ⱈⱘ ⰶⰵ ⰲⱐⱄⰹ ⰸⱀⰰⰵ̄ⰿⰹⰹ̄ ⰵ̄ⰿⱁⱆ · ⰻ̄ⰸⰴ̄ⰰⰾⰵⱍⰵ · ⰻ̄ ⰶⰵⱀⱏⰻ ⰲⱏⱎⰵⰴⱏⱎⱔⱔ̄ ⱄⱐ ⱀⰹⰿⱏ ⱁⱅ҃ ⰳⰰⰾⰹⰾⰵ̄ⱔ̄ · ⰻ̄ ⰸⱐⱃⱔⱎⱅⱔ ⱄⰹⱈⱏ ·· · -

Ⰲⱏ ⰵ̄ⰴⰻⱀⱘ ⱄⱘⰱⱁⱅⱏ · ⰷⱑⰾⱁ ⱃⰰⱀⱁ ⱂⱃⰹⰴⱘ ⰶⰵⱀⱏⰻ ⱀⰰ ⰳⱃⱁⰱⱏ · ⱀⱁⱄⱔⱎⱅⱔ ⱔ̄ⰶⰵ ⱁⱆⰳⱁⱅⱁⰲⰰⱎⱔ ⰰ̄ⱃⱁⰿⰰⱅⱏⰹ · ⰻ̄ ⰵ̄ⱅⰵⱃⱏⰻ ⱄⱏ ⱀⰻⰿⰹ ·
ⰻ̄ ⱁ̄ⰱⱃⱑⱅⱘ ⰽⰰⰿⰵⱀⱐ ⱁⱅ҃ⰲⰰⰾⰵⱀⱏ ⱁ̄ⱅⱏ ⰳⱃⱁⰱⰰ ·
ⰻ̄ ⰲⱏⱎⰵⰴⱐⱎⱔ ⱀⰵ ⱁ̄ⰱⱃⱑⱅⱘ ⱅⱁⱆ ⱅⱑⰾⰵⱄⰵ ⰳ҃ⰰ ⰻ̄ⱄ҃ⰰ ·
ⰻ̄ ⰱⱏⰻⱄ҃ ⱀⰵ ⰴⱁⰿⱏⰻⱄⰾⱔⱎⱅⰰⰿⱏ ⱄⱔ ⰻ̄ⰿⱏ ⱁ̄ ⱄⰵⰿⱏ · ⰻ̄ ⱄⰵ ⰿⱘⰶⰰ ⰴⱐⰲⰰ ⱄⱅⰰⱄⱅⰵ ⰲⱏ ⱀⰻⱈⱏ ⰲⱏ ⱃⰹⰸⰰⱈⱏ ⰱⰾⱐⱎⱅⱔⱎⱅⰰⱈ ⱄ̄ⱔ ·
Ⱂⱃⰹⱄⱅⱃⰰⱎⱏⱀⰰⰿⱏ ⰶⰵ ⰱⱏⰻⰲⱏⱎⰰⰿⱏ ⰻ̄ⰿⱏ · ⰻ̄ ⱂⱁⰽⰾⱁⱀⱐⱎⰰⰿⱏ ⰾⰻⱌⰰ ⱀⰰ ⰸⰵⰿⰾ҃ⱙ̄ · ⱃⱑⱄⱅⰵ ⰽⱐ ⱀⰻⰿⱏ ⱍⱐⱅⱁ ⰻ̄ⱎⱅⰵⱅⰵ ⰶⰹⰲⰰⰰ̄ⰳⱁ ⱄⱏ ⰿⱃⱏⱅⰲⱏⰻⰻ̄ⰿⰻ ·
ⱀⱑⱄⱅⱏ ⱄⱏⰴⰵ · ⰲⱏⱄⱅⰰ ⰱⱁ · ⱂⱁⰿⱔⱀⱑⱅⰵ ⱑ̄ⰽⱁⰶⰵ ⰳ҃ⰾⰰ ⰲⰰⰿⱏ · ⰵ̄ⱎⱅⰵ ⱄⱏⰹ ⰲⱏ ⰳⰰⰾⰻⰾⰵⰻ̄ ·
ⰳ҃ⰾⱔ · ⱑ̄ⰽⱁ ⱂⱁⰴⱁⰱⰰⰵ̄ⱅⱏ ⱄ҃ⱀⱁⱆ ⱍ҃ⰾⱍⱐⱄⰽⱁⱆⰿⱁⱆ ⱂⱃⱑⰴⰰⱀⱁⱆ ⰱⱏⰻⱅⰹ · ⰲⱏ ⱃⱘⱌⱑ ⱍ҃ⰾⰽⱏ ⰳⱃⱑⱎⱐⱀⰻⰽⱏ · ⰻ̄ ⱃⰰⱄⱂⱔⱅⱁⱆ ⰱⱏⰻⱅⰻ ⰻ̄ ⱅⱃⰵⱅⰻⰻ̄ ⰴⰵⱀⱏ ⰲ҃ⱏⱄⰽⱃⱄⱀⱘⱅⰹ ·
Ⰻ̄ ⱂⱁⰿⱔⱀⱘⱎⱔ ⰳ҃ⰾⱏⰻ ⰵ̄ⰳⱁ ·
ⰻ̄ ⰲⱏⰸⰲⱃⰰⱎⱅⱏⱎⱔ ⱄⱔ ⱁⱅ҃ ⰳⱃⱁⰱⰰ · ⰲⱏⰸⰲⱑⱄⱅⰻⱎⱔ ⰲⱐⱄⱑ ⱄⰻⰻ̄ ⰵ̄ⰴⰹⱀⱁⰿⱁⱆ ⱀⰰ ⰴⰵⱄⱔⱅⰵ · ⰻ̄ ⰲⱄ̆ⱑⰿⱏ ⱂⱃⱁⱍⰻⰻ̄ⰿⱏ ·
ⰱⱑ ⰶⰵ ⰿⰰ̄ⱃⰻⰰ̄ ⰿⰰⰳⰴⰰⰾⱏⰻⱀⰹ · ⰻ̄ⱁ̄ⰰ̄ⱀⱀ̄ⰰ · ⰻ̄ ⰿⰰⱃⰻⱑ̄ ⰻ̄ⱑⰽⱁⰲⰾⱑ · ⰻ̄ ⱂⱃⱁⱍⱔⱔ̄ ⱄⱐ ⱀⰻⰿⰻ · ⱔ̄ⰶⰵ ⰻ̄ ⰳ҃ⰾⰰⰰ̄ⱈⱘ ⰽ̄ⱐ ⰰ̄ⱂ҃ⰾⱁⰿⱏ ⱄⰹⰻ̄ ·
ⰻ̄ ⰰ̄ⰲⰹⱎⱔ ⱄⱔ ⱂⱃⱑⰴⱐ ⱀⰻⰿⰻ · ⱑ̄ⰽⱁ ⰱ̄ⰾⱔⰴⰹ ⰳ҃ⰾⰻ ⰻ̄ⱈⱏ · ⰻ̄ ⱀⰵ ⰻ̄ⰿⰰⰰ̄ⱈⱘ ⰲⱑⱃⱏⰻ ⰻ̄ⰿⱏ ·
Ⱂⰵⱅⱃⱏ ⰶⰵ ⰲⱏⱄⱅⰰⰲⱏ ⱅⰵⱍⰵ ⰽⱐ ⰳⱃⱁⰱⱁⱆ · ⰻ̄ ⱂⱃⰹⱀⰻⰽⱐ ⰲⰹⰴⱑ ⱃⰻⰸⱏⰹ ⰾⰵⰶⱔⱎⱅⱔ ⰵ̄ⰴⰻⱀⱏⰹ · ⰻ̄ ⰻ̄ⰴⰵ ⰲⱏ ⱄⰵⰱⱑ ⰴⰻⰲⱔ ⱄⱔ · ⰱⱏⰹⰲⱏⱎⱁⱆⰿⱁⱆ ·· -
ⰻ̄ ⱄⰵ ⰴⱏⰲⰰ ⱉⱅ҃ ⱀⰹⱈⱏ ⰱⱏⰹⱄⱅⰵ · ⰻ̄ⰴⱘⱎⱅⰰ ⰲⱏ ⱅⱐⰶⰴⰵ ⰴⰵⱀⱐ · ⰲⱏ ⰲⰵⱄⱐ ⱁⱅ҃ⱄⱅⱁⱙ̄ⱎⱅⱘⱙ̄ · ⱄⱅⰰⰴⰹⰻ̄ ⱎⰵⱄⱅⱐ ⰴⰵⱄⱔⱅⱏ ⱁⱅ҃ ⰻ̄ⰵ̄ⱃⰾ҃ⰿⰰ · ⰵ̄ⰺ̄ⰶⰵ ⰻ̄ⰿⱔ ⰵ̄ⰿⰰⱁ̄ⱆⱄⱏ ·
ⰻ̄ ⱅⰰ ⰱⰵⱄⱑⰴⱁⰲⰰⰰ̄ⱄⱅⰰ ⰽⱏ ⱄⰵⰱⱑ · ⱁ̄ ⰲⱄ̄ⱑⱈⱏ ⱂⱃⰹⰽⰾⱓⱍⱐⱎⰹⰻ̄ⱈⱏ ⱄⱔ ⱄⰹⱈⱏ ·
ⰻ̄ ⰱⱏⰹⱄ҃ ⰱⰵⱄⱑⰴⱁⱆⱙ̄ⱎⱅⰵⰿⰰ ⰻ̄ⰿⰰ ⰻ̄ ⱄⱏⱅⱔⰷⰰⱙⱎⱅⰵⰿⰰ ⱄⱔ ⰻ̄ⰿⰰ · ⰻ ⱄⰵ ⱄⰰⰿⱐ ⰻ҃ⱄⱏ ⱂⱃⰻⰱⰾⰻⰶⰻ ⱄⱔ ⰻⰴⱑⰰⱎⰵ ⱄ ⱀⰻⰿⰰ
ⱁ̄ⱍⰹ ⰶⰵ ⰴⱃⱏⰶⰰ̄ⱄⱅⰵ ⱄⱔ ⰴⰰ [ⰵ]ⰳⱁ ⱀⰵ ⱂⱁⰸⱀⰰⰵ̄ⱅⰵ ·
Ⱃⰵⱍⰵ ⰶⰵ ⰽⱐ ⱀⰹⰿⰰ ⱍⱅⱁ ⱄⱘⱅⱏ ⱄⰾⱁⰲⰵⱄⰰ ⱄⰻ ⱁ ⱀⰻⱈⱏⰶⰵ ⱄⱏⱅⱔⰷⰰⰵⱅⰰ ⱄⱔ ⰽⱐ ⱄⰵⰱⱑ ⰻ̄ⰴⱘⱎⱅⰰ ⰻ̄ ⰵ̄ⱄⱅⰰ ⰴⱃⱔⱄⰵⰾⰰ ·
ⱉⱅⱏⰲⱑⱎⱅⰰⰲⱏ ⰶⰵ ⰵⰴⰹⱀⱏ · ⰵⰿⱁⱆⰶⰵ ⰻ̄ⰿⱔ ⰽⰾⰵⱁ̄ⱂⰰ · ⱃⰵⱍⰵ ⰽⱐ ⱀⰵⰿⱁ҃ⱆ · Ⱅⱏⰻ ⰾⰹ ⰵ̄ⰴⰹⱀⱏ ⱂⱃⰹⱎⰵⰾⰵⱌⱏ ⰵ̄ⱄⰹ ⰲⱏ ⰻ̄ⰵ̄ⱃⰾ҃ⰿⱏ · ⰻ̄ ⱀⰵ ⱍⱓ ⰱⱏⰹⰲⱏⱎⰹⰻ̄ⱈⱏ ⰲⱏ ⱀⰵⰿⱐ ⰲⱏ ⰴⱐⱀⰹ ⱄⰹⱔ̄ ·
ⰻ̄ ⱃⰵⱍⰵ ⰽⱐ ⱀⰹⰿⰰ ⰽⱏⰻ̄ⰻ̄ⱈⱏ · ⱁ̄ⱀⰰ ⰶⰵ ⱃⱑⱄⱅⰵ ⰵ̄ⰿⱁⱆ · Ⱑ̄ⰶⰵ ⱁ̄ ⰻ̄ⱄ҃ⱑ ⱀⰰⰸⰰⱃⰵⰻ̄ · ⰺ̄ⰶⰵ ⰱⱏⰻⱄ҃ ⰿⱘⰶⱐ ⱂⱃⱃⱁⰽ҃ · ⱄⰻⰾⰵⱀⱏ ⰴⱑⰾⱁⰿⱏ ⰻ̄ ⱄⰾⱁⰲⱁⰿⱏ · ⱂⱃⱑⰴⱏ ⰱ҃ⰿⱐ ⰻ̄ ⰲⱄⱑⰿⰹ ⰾⱓⰴⱐⰿⰻ
ⰻ ⰽⰰⰽⱁ ⱂⱃⱑⰴⰰⱎ[ⱔ] ⰰ[ⱃ]ⱈⰻⰵⱃⰵⰻ ⰻ ⰽⱀⱔⰸⰻ ⱀⰰⱎⰻ ⱀⰰ ⱁⱄⱘⰶⰴⰵⱀⰻⰵ ⱄⱐⰿⱃⱐⱅⰻ ⰻ ⱃⰰⱄⱂⱔⱎⱘ ⰻ ·
ⰿⱏⰻ ⰶⰵ ⱀⰰⰴⱑⰰⱈⱁⰿⱏ ⱄⱔ · ⱑ̄ⰽⱁ ⱄⱐ ⰵ̄ⱄⱅⱏ ⱈⱁⱅⱔⰻ̄ ⰻ̄ⰸⰱⰰⰲⰻⱅⰹ ⰻ̄ⰸ҃[ⱃ]ⰾⱑ · ⱀⱏ ⰻ̄ ⱀⰰⰴⱏ ⰲⱐⱄⱑⰿⰻ ⱅⱃⰵⱅⰹⰻ̄ ⱄⰵ ⰴⰵⱀ҃ ⰴⱏⱀⰵⱄ҃ ⰻⰿⰰⱅⱏ · ⱁⱅ҃ⱀⰵⰾⰹⰶⰵ ⱄⰹ ⰱⱏⰹⱎⱔ ·
ⰺ̄ ⰶⰵⱀⱏⰹ ⰵⱅⰵⱃⱏⰻ ⱁⱅ҃ ⱀⰰⱄⱏ ⱁ̄ⱆⰶⰰⱄⰻⱎⱔ ⱀⱏⰹ ⰱⱏⰻⰲⱏⱎⱔ ⱃⰰⱀⱁ ᾽ⱁⱆ ⰳⱃⱁⰱⰰ ·
ⰻ̄ ⱀⰵ ⱁ̄ⰱⱃⱑⱅⱎⱔ ⱅⱑⰾⰵⱄⰵ ⰵ̄ⰳⱁ ⱂⱃⰻⰴⱘ ⰳ҃ⰾⱙⱎⱅⱔ · ⰻ̄ ⰰ̄ⰲⰾⰵⱀⰹⰵ̄ ⰰ̄ⱀ҃ⰼⰾⰰ ⰲⰹⰴⱑⰲⱏⱎⱔ · ⰺ̄ⰶⰵ ⰻ̄ ⰳ҃ⰾⱙⱅⱏⰹ ⰶⰹⰲⰰ ·
ⰻ̄ ⰻ̄ⰴⱘ ⰵ̄ⱅⰵⱃⰹ ⱁⱅ҃ ⱀⰰⱄⱏ ⰽⱐ ⰳⱃⱁⰱⱁⱆ ⰻ̄ ⱁ̄ⰱⱃⱑⱅⱘ҃ ⱅⰰⰽⱁ ⱑⰽⱁⰶⰵ ⰻ̄ ⰶⰵⱀⱏⰻ ⱃⱑⱎⱔ · ⱄⰰⰿⱁⰳⱁ ⰶⰵⱀⰵ ⰲⰹⰴⱑⱎⱔ ·
῾Ⰻ ⱅⱐ ⱃⰵ̄ⱍⰵ ⰽⱐ ⱀⰹⰿⰰ · Ⱉ ̄̄ⱀⰵⱃⰰⰸⱁⱆⰿⱏⱀⰰⱑ · ⰻ̄ ⰿⱁⱆⰴⱏⱀⰰⰰ̄ ⱄⱃⰴ҃ⱌⰵⰿⱏ ⰲⱑⱃⱁⰲⰰⱅⰹ ⱁ ⰲⱏⱄⱑⱈⱏ ⱑ̄ⰶⰵ ⰳ҃ⰾⰰⱎⱔ ⱂ҃ⱃⱃⱌⰻ -
Ⱀⰵ ⱅⰰⰽⱁ ⰾⰹ ⱂⱁⰴⱁⰱⰰⰰ̄ⱎⰵ ⱂⱁ҃ⱄⱅ̄ⱃⰰⰴⰰⱅⰹ ⱈ҃ⱁⱆ ⰻ̄ ⰲⱏⱄ̄ⰽⱃⱏⱄⱀⱘⱅⰻ ⱁ̄ⱅⱏ ⰿⱃⱏⱅⰲⱏⰹⰻ̄ⱈⱏ · ⰻ̄ ⰲⱏⱀⰻⱅⰹ ⰲⱏ ⱄⰾⰰⰲⱘ ⱄⰲⱁⱙ̄ ·
῾Ⰻ ⱀⰰⱍⰵⱀⱏ ⱁⱅ҃ ⰿⱁⱄⰵⰰ̆ ⰻ̄ ⱁ̄ⱅⱏ ⰲⱄⱑⱈⱏ ⱂⱃⱃⱁⰽ҃ ⱄⱏⰽⰰⰸⰰⰰ̄ⱎⰵ ⰻ̄ⰿⰰ ⰽⱐⱀⰹⰳⱏⰹ · ⱑ̄ⰶⰵ ⰱⱑⰰ̄ⱈⱁ ᾽҃ⱁ ⱀⰵⰿⱏ ⱂⰻⱄⰰⱀⰰ ·
Ⰻ̄ ⱂⱃⰹⰱⰾⰹⰶⰹⱎⱔ ⱄⱔ ⰲⱏ ⰲⰵⱄ · ⰲⱏ ⱀⱙⰶⰵ ⰻ̄ⰴⱑⰰ̄ⱎⰵⱅⰵ · ⰻ̄ ⱅⱏ ⱅⰲⱁⱃⱑⰰ̄ⱎⰵ ⱄⱔ ⰴⰰⰾⰵ ⰻ̄ⱅⰹ ·
ⰻ̄ ⱀⱘⰶⰴⰰⰰ̄ⱄⱅⰵ ⰻ ⰳ҃ⰾⱙⱎⱅⰰ · ⱁ̄ⰱⰾⱔⰷⰻ ⱄⱐ ⱀⰰⰿⰰ · ⱑ̄ⰽⱁ ⱂⱃⰹ ⰲⰵⱍⰵⱃⱑ ⰵ̄ⱄⱅⱏ · ⰻ̄ ⱂⱃⱑⰽⰾⱁⱀⰻⰾⱏ ⱄⱔ ⰵ̄ⱄⱅⱏ ⱓ̄ⰶⰵ ⰴⰵⱀ҃ · ⰻ̄ ⰲⱏⱀⰻⰴⰵ ⱄⱐ ⱀⰹⰿⰰ ⱁ̄ⰱⰾⰵⱎⱅⱐ ·
ⰻ̄ ⰱⱏⰹⱄ҃ ⱑ̄ⰽⱁ ⰲⱐⰸⰾⰵⰶⰵ ⱄⱐ ⱀⰹⰿⰰ · ⱂⱃⰹⰵ̄ⰿⱏ ⱈⰾⱑⰱⱏ ⰱ҃ⰾⰲⰹ · ⰻ̄ ⱂⱃⱑⰾⱁⰿⱏ ⰴⰰⱑ̄ⱎⰵ ⰻ̄ⰿⰰ ·
Ⱁ\ⱀⱑⰿⰰ ⰶⰵ ⱁ̄ⱅⰲⱃⱏⰸⱁⱄⱅⰵ ⱄⱔ ⱁⱍⰹ ⰻ̄ ⱂⱁⰸⱀⰰⱄⱅⰰ ⰻ̄ · ⰻ̄ ⱅⱏ ⰻ̄ⱎⱅⰵⰸⰵ ⱁⱅ҃ ⱀⰵⱓ̄ ·
ⰻ̄ ⱃⱑⱄⱅⰵ ⰽⱐ ⱄⰵⰱⱑ · Ⱀⰵ ⱄ҃҃ⱃⰴⱌⰵ ⰾⰹ ⱀⰰⱓ̄ ⰳⱁⱃⱏⰹ ⰱⱑ ⰲⱏ ⱀⰰⱓ̄ · Ⰵ̄ⰳⰴⰰ ⰳ҃ⰾⰰ ⰽⱐ ⱀⰰⰿⰰ ⱀⰰ ⱂⱘⱅⰹ · ⰻ̄ ⱑ̄ⰽⱁ ⱄⱏⰽⰰⰸⰰⰰ̄ⱎⰵ ⱀⰰⰿⰰ ⰽⱐⱀⰹⰳⱏⰹ ·
ⰻ̄ ⰲⱏⱄⱅⰰⰲⱏⱎⰰ ⰲⱏ ⱅⱐ ⱍⰰⱄ · ⰲⱏⰸⰲⱃⰰⱅⰹⱄⱅⰵ ⱄⱔ ⰲⱏ ⰻ̄ⰵ̄ⱃⰾ҃ⰿⱏ · ⰻ ⱁ̄ⰱⱃⱑⱅⱁⱄⱅⰵ ⱄⱁⰲⱏⰽ҃ⱁ҃ⱆⱂⱐⱎⱔ ⱄⱔ ⰵ̄ⰴⰹⱀⱁⰳⱁ ⱀⰰ ⰴⰵⱄⱔⱅⰵ · ⰻ̄ ⰺ̄ⰶⰵ ⰱⱑⰰ̄ⱈⱘ ⱄⱐ ⱀⰻⰿⰹ
ⰳ҃ⰾⱎⱅⰵ · ⱑ̄ⰽⱁ ⰲⱏ ⰻ̄ⱄⱅⰹⱀⱘ ⰲ҃ⱏⱄⱅⰰⱈⱏ · ⰻ̄ ⱑⰲⰹ ⱄⱔ ⱄⰹⰿⱁⱀⱁⱆ ·
Ⰻ̄ ⱅⰰ ⱂⱁⰲⱑⰴⰰⰰ̄ⱄⱅⰵ · ⱑ̄ⰶⰵ ⰱⱏⰻⱎⱔ ⱀⰰ ⱂⱘⱅⰹ̄ · ⰻ̄ ⱑ̄ⰽⱁ ⱄⱔ ⱂⱁⰸⱀⰰ ⰻⰿⰰ ⰲⱏ ⱂⱃⱑⰾⱁⰿⰾ҃ⰵⱀⰹ᾽ⰵ ⱈⰾⱑⰱⰰ ·· · · -
ⱄⱅⰰ ⱂⱁ ⱄⱃⱑⰴⱑ ⱁ̄ⱆⱍⰵⱀⰻⰽⱏ ⱄⰲⱁⰻ̄ⱈⱏ · ⰻ̄ ⰳ҃ⰾⰰ ⰻ̄ⰿⱏ ⰿⰻⱃⱏ ⰲⰰⰿⱏ · ⰰ̄ⰸⱐ ⰵ̄ⱄ᾽ⰿⱏ ⱀⰵ ⰱⱁⰻ̄ⱅⰵ ⱄⱔ ·
ⱁ̄ⱆⰱⱁⱑ̄ⰲⱏⱎⰵ ⰶⰵ ⱄⱔ ⰻ̄ ⱂⱃⰻⱄⱅⱃⰰⱎⱐⱀⰻ ⰱⱏⰻⰲⱏⱎⰵ · ⰿⱐⱀⱑⰰ̄ⱈⱘ ⰴ҃ⱈⱏ ⰲⰻⰴⱔⱎⱅⰵ ·
ⰻ̄ ⱃⰵⱍⰵ ⰻ̄ⰿⱏ · ⱍⱅ̄ⱁ ⱄⱏⰿⱘⱎⱅⰵⱀⰻ ⰵ̄ⱄⱅⰵ · ⰻ̄ ⱂⱁ ⱍⱅ̄ⱁ ⱂⱁⰿⱏⰻⱎⰵⱀⰻⱑ ⰲⱏⱄⱈⱁⰴⱔⱅⱏ ⰲⱏ ⱄ҃ⱃⰴⱌⰰ ⰲⰰⱎⰰ ·
ⰲⰻⰴⰻⱅⰵ ⱃⱘⱌⱑ ⰿⱁⰻ̄ ⰻ̄ ⱀⱁⰷⱑ ⰿⱁⰻ̄ · ⱑ̄ⰽⱁ ⱄⰰⰿⱏ ⰰ̄ⰸⱏ ⰵ̄ⱄ᾽ⰿⱏ · ⱁ̄ⱄⱔⰶⰰⱅⰵ ⰿⱔ ⰻ̄ ⰲⰻⰴⰻⱅⰵ · ⱑ̄ⰽⱁ ⰴ҃ⱈⱏ ⱂⰾⱏⱅⰹ ⰻ̄ ⰽⱁⱄⱅⰹ ⱀⰵ ⰻ̄ⰿⰰⱅⱏ · ⱑ̄ⰽⱁ ⰶⰵ ⰿⱔ ⰲⰻⰴⰹⱅⰵ̄ ⰻ̄ⰿⱘⱎⱅⰰ ·
ⰻ̄ ⱄⰵ ⱃⰵⰽⱐ ⱂⱁⰽⰰⰸⰰ ⰻ̄ⰿⱏ ⱃⱘⱌⱑ ⰻ̄ ⱀⱁⰷⱑ ⰻ̄ ⱃⰵⰱⱃⰰ ⱄⰲⱁⱑ̄ ·
Ⰵ̄ⱎⱅⰵ ⰶⰵ ⱀⰵ ⰲⱑⱃⱁⱆⱙ̄ⱎⱅⰵⰿⱏ ⰻ̄ⰿⱏ ⱁ̄ⱅⱏ ⱃⰰⰴⱁⱄⱅⰹ ⰻ̄ ⱍⱓⰴⱔⱎⱅⰵⰿⱏ ⱄⱔ ⱃⰵⱍⰵ ⰻ̄ⰿⱏ · ⰻ̄ⰿⰰⱅⰵ/ⱅⰵ ⰾⰻ ⱍⱅⱁ ⱄⱏⱀⱑⰴⱀ̄ⱁ ⱄⱐⰴⰵ ·
ⱁ̄ⱀⰻ ⰶⰵ ⰴⰰⱎⱔ ⰵⰿⱁⱆ ⱃ[ⱏ]ⰻⰱⱏⰻ ⱂⰵⱍⰵⱀⱏⰻ ⱍⱔⱄⱅⱐ ᾽ⰻ ⱁ̄ⱅⱏ ⰱⱐⱍⰵⰾⱏ ⱄⱐ/ⱅⱏ ·
ⰻ̄ ⱑ̄ⰴⱏ ⱂⱃⱑⰴⱐ ⱀⰻⰿⰻ · ⱂⱃⱁⱍⰵⰵ̄ ⰴⰰⱄⱅⱏ ⰻ̄ⰿ ·
ⰻ̄ ⱃⰵⱍⰵ ⰻ̄ⰿⱏ · Ⱄⰵ ⱄⱘⱅⱏ ⱄⰾⱁⰲⰵⱄⰰ ⱑ̄ⰶⰵ ⰳ҃ⰾⰰⱈⱏ ⰲⰰⰿⱏ · ⰵ̄ⱎⱅⰵ ⰶⰻⰲⱏ ⱄⱏⰻ · ⱑ̄ⰽⱁ ⱂⱁⰴⱁⰱⰰⰵ̄ⱅⱏ ⱄⱏⰽⱁⱀⱍⰰⱅⰹ ⱄⱔ · ⰲⱏⱄⱑⰿⱏ ⱀⰰⱂⰻⱄⰰⱀⱏⰻ ⰻ̄ⰿⱏ · ⰲⱏ ⰸ҃ⰰⰽⱁⱀⱑ ⰿⱁⱄⰵⱁ̄ⰲⱑ ⰻ̄ ⱂ҃ⱃⱃⱌⱑⱈⱏ ⰻ̄ ⱂⱄⰰⰾⰿⱑⱈⱏ ⱁ̄ ⰿⱐⱀⱑ ·
ⱅⱁⰳⰴⰰ ⱁ̄ⱅⰲⱃⱏⰸⰵ ⰻ̄ⰿⱏ ⱁ̄ⱆⰿⱏ · ⰴⰰ ⱃⰰⰸⱁⱆⰿⱑⱙ̄ⱅⱏ ⰽⱐⱀⰻⰳⱏⰻ ·
ⰻ̄ ⱃⰵⱍⰵ ⰻ̄ⰿⱏ · ⱑ̄ⰽⱁ ⱅⰰⰽⱁ ⰵ̄ⱄⱅⱏ ⱂⰹⱄⰰⱀⱁ · ⰻ̄ ⱅⰰⰽⱁ ⱂⱁⰴⱁⰱⰰⰰ̄ⱎⰵ ⱂⱁⱄⱅⱃⰰ҃ⰴⰰⱅⰹ ⱈ҃ⱁⱆ · ⰻ̄ ⰲ҃ⱏⱄⰽⱃⱄⱀⱘⱅⰻ ⱁⱅⱏ ⰿⱃⱏⱅⰲⱏⰻⰻ̄ⱈⱏ ⱅⱃⰵⱅⰹⰻ ⰴⰵⱀⱐ ·
ⰻ̄ ⱂⱃⱁⱂⱁⰲⱑⰴⰰⱅⰹ ⱄⱔ ⰲⱏ ⰻ̄ⰿⱔ ⰵ̄ⰳⱁ · ⱂⱁⰽⰰⰰ̄ⱀⰻⱓ̄ ⰻ̄ ⱁ̄ⱅⱏⱂⱁⱆⱎⱅⰵⱀⰹⱓ̄ ⰳⱃⱑⱈⱁ{ⱈⱁ}ⰲⱏ · ⰲⱏ ⰲⱄ̄ⱑⱈⱐ ⱔ̄ⰸⱏⰻⱌⱑⱈⱏ · ⱀⰰⱍⰵⱀⱐⱎⰵ ⱁ̄ⱅⱏ ⰻ̄ⰵ̄ⱃⰾ҃ⰿⰰ ·
Ⰲⱏⰹ ⰶⰵ ⰵ̄ⱄⱅⰵ ⱄⱏⰲⱑⰴⱑⱅⰵⰾⰵ ⱄⰹⰿⱏ ·
Ⰻ̄ ⱄⰵ ᾽ⰰⰸⱐ ⱂⱁⱄⱐⰾⱙ ⱁ̄ⰱⱑⱅⱁⰲⰰⱀⰹⰵ̄ ⱁ̄ⱌ҃ⰰ ⰿⱁⰵ̄ⰳⱁ ⱀⰰ ⰲⱏⰻ · ⰲⱏⰹ ⰶⰵ ⱄⱔⰴⱑⱅⰵ ⰲⱏ ⰳⱃⰰⰴⱑ ⰻ̄ⰵ̄ⱃⱁⱆⱄⰰⰾⰻⰿⱏⱄⱅⱑ · ⰴⱁⱀⱐⰴⰵⰶⰵ ⱁ̄ⰱⰾⱑⱍⰵⱅⰵ ⱄⱔ ⱄⰻⰾⱁⱙ̄ ⱄⱏ ⰲⱏⰻⱎⰵ ·
ⰻ̄ⰸⰲⰵⰴⰵ ⰶⰵ ⱔ̄ ⰲⱁⱀⱏ ⰴⱁ ⰲⰻⱚⰰⱀⰻⱔ̄ · ⰻ̄ ⰲⱏⰸⰴⰲ̄ⰻⰳⱏ · ⱃⱘⱌⱑ ⱄⰲⱁⰻ̄ ⰱ҃҃ⰾⰲⰻ ⱔ̄ ·
ⰻ̄ ⰱⱏⰹⱄ҃ ᾽ⰵⰳⰴ̄ⰰ ⰱ҃ⰾⰲⱑⱎⰵ ⱔ̄ · Ⱉⱅ̄̄ⱏⱄⱅⱘⱂⰻ ⱁ̄ⱅⱏ ⱀⰻⱈⱏ · ⰻ̄ ⰲⱏⰸⱀⱁⱎⰰⰰⱎⰵ ⱄⱔ ⱀⰰ ⱀ҃ⰱⱁ ·
ⰻ̄ ⱅⰻ ⱂⱁⰽⰾⱁⱀⰻⱎⱔ ⱄⱔ ⰵ̄ⰿⱁⱆ · Ⰻ̄ ⰲⱏⰸⰲⱃⰰⱅⰹⱎⱔ ⱄⱔ ⰲⱏ ⰻ̄ⰵ̄ⱃⰾ҃ⰿⱏ · ⱄⱏ ⱃⰰⰴⱁⱄⱅⰹⱙ̄ ⰲⰵⰾⰹⰵ̄ⱙ̄ ·
ⰻ̄ ⰱⱑⰰ̄ⱈⱘ ⰲⱏⰹⱀⱘ ⰲⱏ ⱌ҃ⱃⰽⰲⰻ · ⱈⰲⰰⰾⱔⱎⱅⰵ ⰱ҃ⰰ · ⰻ̄ ⰱ҃ⰾⰲⱎⱅⰵ ⰳ҃ⰰ ⰰ̄ⰿⰻⱀⱏ ·· · -

Ⰻⱄⰽⱁⱀⰹ ⰱⱑ ⱄⰾⱁⰲⱁ [ⰻ] ⱄⰾⱁⰲⱁ ⰱⱑ ⱁ̄ⱆ ⰱ҃ⰰ · ⰻ ⰱ҃ⱏ ⰱⱑ ⱄⰾⱁⰲⱁ ·
Ⱄⰵ ⰱⱑ ⰻ̄ⱄⰽⱁⱀⰻ ᾽ⱁⱆ ⰱ҃ⰰ ·
Ⰲⱐⱄⱑ ⱅⱑⰿⱏ ⰱⱏⰻⱎⱔ · Ⰻ̄ ⰱⰵⰶⱀⰵⰳⱁ ⱀⰹⱍⰵⱄⱁⰶⰵ ⱀⰵ ⰱⱏⰻⱄⱅⱏ · ⰵ̄ⰶⰵ ⰱⱏⰹⱄⱅⱏ ·
Ⰲⱏ ⱅⱁⰿⱏ ⰶⰹⰲⱁⱅⱏ ⰱⱑ · ⰻ ⰶⰹⰲⱁⱅⱏ ⰱⱑ ⱄⰲⱑⱅⱏ ⱍ҃ⰾⰽⰿⱏ ·
ⰻ̄ ⱄⰲⱑⱅ҃ ⰲⱏ ⱅⱐⰿⱑ ⱄⰲⱏⱅⰹⱅⱏ ⱄⱔ · ⰻ ⱅⱐⰿⰰ ⰵ̄ⰳⱁ ⱀⰵ ⱁ̄ⰱⱔⱅ ·
Ⰱⱏⰹⱄ҃ ⱍ҃ⰾⰽⱏ ⱂⱁⱄⱏⰾⰰⱀⱏ ⱁⱅ҃ ⰱ҃ⰰ · ⰻ̄ⰿⱔ ⰵ̄ⰿⱁⱆ ⰻ̄ⱁ̄ⰰ̄ⱀⱏ ·
ⱄⱐ ⱂⱃⰹⰴⰵ ⰲⱏ ⱄⱐⰲⱑⰴⱑⱅⰵⰾⱄⱅⰲⱁ ⰴⰰ ⱄⱏⰲⱑⰴⱑⱅⰵⰾⱐⱄⱅⰲⱁⱆⰵ̄ⱅⱏ ⱁ̄ ⱄⰲⱑⱅⱑ ⰴⰰ ⰲⱄ[ⰻ] ⰲⱑⱃⱘ [ⰻ]ⰿⱘⱅⱏ ⰵ̄ⰿⱁⱆ
ⱀⰵ ⰱⱑ ⱅ[ⱏ] ⱄⰲⱑⱅ҃ · ⱀⱏ ⰴⰰ ⱄⱐⰲⱑⰴⱑⱅⰵⰾⱐⱄⱅⰲⱁⱆⰵⱅⱏ ⱁ ⱄⰲⱑⱅⱑ ·
Ⰱⱑ ⱄⰲⱑⱅ ⰻⱄⱅⰹⱀⱏⱀ[ⱏ] · ⰺⰶⰵ ⱂⱃⱁⱄⰲⱑⱎⱅⰰ[ⰵⱅ]ⱏ ⰲⱏⱄⱑⰽⱁⰳⱁ ⱍⰽⰰ ⰻⰴⱘⱎⱅⰰⰰⰳⱁ ⰲⱏ [ⰿⰻ]ⱃⱏ ·
ⰲⱏ ⰿⰹⱃⱑ ⰱⱑ ⰻ ⰿⰹⱃⱏ ⱅⱑⰿⱏ ⰱⱏⰹⱄ҃ · ⰻ ⰲⰵⱄⱐ ⰿⰹⱃⱏ ⰵⰳⱁ ⱀⰵ
ⱂⱃⰹⱔⱅⱏ ·
ⰵ̄ⰾⰹⰽⱁⰶⰵ ⰻⱈⱏ ⱂⱃⰹⱔⱅⱏⰹ · ⰴⰰⱄⱅⱏ ⰻⰿⱏ ⱁ̄ⰱⰾⰰⱄⱅⱐ · ⱍⱔⰴⱁⰿⱏ ⰱ҃ⰶⰹⰵⰿ ⰱⱏⰹⱅⰹ · ⰲⱑⱃⱁⱆⱙ̄ⱎⱅⰹⰻ\ⰿⱏ ⰲⱏ ⰻ̄ⰿⱔ ⰵ̄ⰳⱁ ·
ⰺ̄ⰶⰵ ⱀⰵ ⱁⱅ҃ ⰽⱃⱏⰲⰵ ⱀⰻ ⱁⱅ҃ ⱂⱁⱈⱁⱅⰹ ⱂⰾⱏⱅⱐⱄⰽⱏⰹⱔ · ⱀⰹ ⱁⱅ҃ ⱂⱁⱈⱁⱅⰻ ⰿⱘⰶⱐⱄⰽⱏⰻ · ⱀⱏ ⱁⱅ҃ ⰱ҃ⰰ ⱃⱁⰴⰹⱎⱔ ⱄⱔ ·
᾽ⰻ ⱄⰾⱁⰲⱁ ⱂⰾⱏⱅⱐ ⰱⱏⰻⱄⱅⱏ · ᾽ⰻ ⰲⱏⱄⰵⰾⰹ ⱄⱔ ⰲ᾽ⱀⱏⰻ̅ · ⰻ ⰲⰹⰴⱑⱈⱁⰿⱏ ⱄⰾⰰⰲⱘ ⰵⰳⱁ · ⱄⰾⰰⰲⱘ ⱑⰽⱁ ⰻⱀⱁⱍⱔⰴⰰ҃᾽ⰰⰳⱁ ⱁⱅ҃ ⱁ҃ⱌⰰ · ⰻⱄⱂⰾⱏⱀⱐ ⰱⰾⰰⰳⱁⰴⱑⱅⰻ ⰻ̄ ⰻⱄⱅⰹⱀ[ⱏ]ⰹ ·
ⰻ̄ⱁⰰⱀⱏ ⱄⱏⰲⱑⰴ · ⱅⰵⰾⱐⱄⱅⰲⱁⱆⰵⱅⱐ · ⱁ ⱀ[ⰵⰿ]ⱏ ⰻ̄ ⰲ?[ⰸ]ⱐⰲⰰ ⰳ҃ⰾⱔ · ⱄⱐ ⰱⱑ [ⰵ]ⰳⱁⰶⰵ ⱃⱑⱈⱏ ⰳⱃⱔⰴⱏⰹ ⱂⱁ ⰿ?ⱀⱑ ⱂⱃⱑⰴⱏ ⰿⱏⱀⱁⱙ ⰱⱏⰹⱄ҃ · ⱑⰽⱁ ⱂⱃⱏⰲⱑⰻ̄ ⰿⰵⱀⰵ ⰱⱑ ·
ⰻ ⱁⱅ҃ ⰻ̄ⱄⱂⰾⱏⱀⰵⱀⰻⱑ̄ ⰵ̄ⰳⱁ ⰿⱏⰹ ⰲⱄ̄ⰹ ⱂⱃⰹⱔ̄ⱄⱁⰿⱏ ⰱⰾⰰⰳⱁⰴⱑⱅⱐ ⰲⱏⰸ ⰱⰾⰰⰳⱁⰴⱑⱅⱐ ·
Ⱑ̄ⰽⱁ ⰿⱁⱄⰵⱁ̄ⰿⱏ ⰸⰰⰽⱁⱀⱏ ⰴⰰⱀⱏ ⰱⱏⰹⱄⱅⱏ · Ⰱⰾⰰⰳⱁⰴⱑⱅⱐ ⰻ̄ ⰻ̄ⱄⱅⰹⱀⰰ · ᾽҃ⰻⱄⱈⱁⰿⱏ ⰱⱏⰹⱄⱅⱐ ·· · -
Ⰱ҃ⰰ ⱀⰹⰽⱅⱁⰶⰵ ⱀⰵ ⰲⰹⰴⱑ ⱀⰻⰽⱐⰴⰵⰶⰵ · ⱀⱏ ⱅⱐⰽⱐⰿⱁ ⰻⱀⱁⱍⱔⰴⱏⰹ ⱄ҃ⱀⱏ · ⱄⱏⰹⰻ ⰲⱏ ⰾⱁⱀⱑ ⱁ҃ⱍ? · Ⱅⱏ ⰻ̄ⱄⱂⱁⰲⱑⰴⰰ ·
ⰻ̄ ⱄⰵ ⰵ̄ⱄⱅⱏ ⱄⱏⰲⱑⰴⱑⱅⰵⰾⱐⱄⱅⰲⱁ ⰻ̄ⱁ̄ⰰ̄ⱀⱁⰲⱁ · Ⰵ̄ⰳⰴⰰ ⱂⱁⱄⱏⰾⰰⱎⱔ ⰻ̄ⱓ̄ⰴⰵⰻ̄ ⱁ̄ⱅⱏ ⰻ̄ⰵ̄ⱃⰾ҃ⰿⰰ ⰻ̄ⰵ̄ⱃⰵⱔ̄ ⰻ ⰾⰵⰲⰼⰹⱅⱏⰹ · ⰴⰰ ⰲⱏⱂⱃⱁⱄⱔⱅⱏⰹ ⰻ · ⱅⱏⰹ ⰽⱅⱁ ⰵ̄ⱄⰹ ·
ⰻ̄ ⰻ̄ⱄⱂⱁⰲⱑⰴⰰ · ᾽ⰻ ⱀⰵ ⱁⱅ҃ⰲⱃⱏⰶⰵ ⱄⱔ · ⰻ̄ ⱂⱁⰲⱑⰴⰰ · ⱑ̄ⰽⱁ ⱀ̄ⱑⱄⰿⱏ ⰰⰸⱐ ⱈ҃ⱐ ·
ⰻ̄ ⰲⱏⱂⱃⱁⱄⰻⱎⱔ ᾽ⰻ · ⱍⱐⱅⱁ ⱁ̄ⱆⰱⱁ ⱅⱏⰹ ⰵ̄ⱄⰹ · ⰻ̄ⰾⰻⰰ̄ ⰾⰹ ⰵ̄ⱄⰹ · ⰻ̄ ⰳ҃ⰾⰰ ⱀⱑⱄⰿⱐ · ⱂⱃⱃ҃ⰽⱏ ⰾⰹ ⱁⱆⰱⱁ ⰵ̄ⱄⰹ ⱅⱏⰹ · ⰻ̄ ⱁⱅ҃ⰲⱑ ⱀⰹ ·
Ⱃⱑⱎⱔ ⰵ̄ⰿⱁⱆ ⰽ̄ⱅⱁ ⰵⱄⰹ · ⰴⰰ ⱁ̄ⱅⱏⰲⱑⱅⱏ ⰴⰰ[ⰿⱏ]̅  ⱂⱁⱄⱏⰾⰰⰲⱏⱎⰹⰻⰿⱏ ⱀⱏⰻ · ⱍⱐⱅⱁ ⰳ҃ⰾⰵⱎⰹ ⱁ̄ ⱅⰵⰱⱑ ⱄⰰⰿⱁⰿⱐ ·
Ⱃⰵⱍⰵ Ⰰⰸ[ⱏ] ⰳⰾ[ⰰ][҃ⱄ] ⰲⱏⱂⰹⱙⱎ[ⱅ] ·̅ ⰰⰰ[ⰳⱁ] ⰲ[ⱏ] ·̅ [ⱂ]ⱁⱆⱄⱅ[ⱏⰹ]ⱀⰹ · ⰻ̄ⱄⱂⱃⰰ[ⰲⰻⱅ]ⰵ ⱂ[ⱘⱅⱐ] ⰳ҃ⱀⱏ · ⱑⰽⱁⰶⰵ ⱃⰵⱍⰵ ⰻ̄ⱄⰰⰻⰰ̄ ⱂ҃҃ⱃⱃⰽⱏ · ·
ⰻ̄ ⱂⱁⱄⱏⰾⰰⱀⰻ ⰱⱑⰰⱈⱘ ⱁⱅ҃ ⱇⰰⱃⰹⱄⰵⰻ̄ ·
ⰻ̄ ⰲⱏⱂⱃⱁⱄⰻⱎⱔ ⰻ̄ ⰻ̄ ⱃⱑⱎⱔ ⰵ̄ⰿⱁⱆ · ⱍⱐⱅⱁ҃ ⱁ̄ⱆⰱⱁ ⰽ҃ⱃⱎⱅⰰⰵ̄ⱎⰹ · ⰰ̄ⱎⱅⰵ ⱅⱏⰹ ⱀⱑⱄⰹ ⱈ҃ⱏ ⱀⰹ ⰻ̄ⰾⰻⰰ̄ ⱀⰻ ⱂ҃ⱃⱃⰽⱏ ·
ⱉⱅ҃ⰲⱑⱎⱅⰰ ⰻ̄ⰿⱏ ⰻ̄ⱁ̄ⰰ̄ⱀⱏ ⰳ҃ⰾⱔ · Ⰰ̄ⰸⱐ ⰽⱃⱎⱅⰰ҃ⱙ̄ ⰲⱏⰹ ⰲⱏ ⰲⱁⰴⱑ · ⱂⱁ ⱄⱃⱑⰴⱑ ⰶⰵ ⰲⰰⱄⱏ ⱄⱅⱁⰻ̄ⱅⱏ ⰵ̄ⰳⱁⰶⰵ ⰲⱏⰹ ⱀⰵ ⰲⱑⱄⱅⰵ ·
ⰳⱃⱔⰴⱏⰹ ⱂⱁ ⰿ᾽ⱀⱑ · ⱑ̄ⰽⱁ ⱂⱃⱑⰴⱏ ⰿ᾽ⱀⱁ᾽ⱙ ⰵ̄ⱄⱅⱏ · Ⰵ̄ⰿⱁⱆⰶⰵ ⰰ̄ⰸⱐ ⱀⱑⱄⰿⱏ ⰴⱁⱄⱅⱁⰻ̄ⱀⱏ · ⱁ̄ⱅⱃⱑⱎⰹⱅⰹ ⱃⰵⰿⰵ ⱄⰰⱂⱁⰳⱁⱆ ⰵ̄ⰳⱁ ·
ⱄⰹⰻ̄ ⰲⱏ ⰲⰹⱚⰰⱀⰻⰻ̄ ⰱⱏⰹⱎⱔ · ⱁ̄ⰱ ⱁⱀⱏ ⱂⱁⰾⱏ ⰻ̄ⰵⱃⰴ̄ⰰⱀⰰ · ⰻ̄ⰴⰵ ⰱⱑ ⰻ̆ⱁ̄ⰰ̄ⱀ҃ ⰽ҃ⱃⱄⱅⱔ ·· · -
ⰲⰹⰴⱑⰲⱏ ⰻ̄ⱁ̄ⰰ̄ⱀⱏ ⰻ̄ⱄ҃ⰰ ⰳⱃⱔⰴⱘⱎⱅⰰ ⰽⱏ ⱄⰵⰱⱑ · ᾽ⰻ̄ ⰳ҃ⰾⰰ · ⱄⰵ ⰰ̄ⰳⱀⰵⱌⱐ ⰱ҃ⰶⰹⰻ · ⰲⱏⰸⰵⰿⰾ҃ⱔ̄ⰻ̄ ⰳⱃⱑⱈⱏⰻ ⰲⱏⱄⰵⰳⱁ ⰿⰻⱃⰰ ·
ⱄⱐ ⰵ̄ⱄⱅⱏ ⱁ̄ ⱀⰵⰿⰶ҃ⰵ ⰰ̄ⰸⱏ ⱃⱑⱈⱏ · ⱂⱁ ⰿⱐⱀⱑ ⰳⱃⱔ̄ⰴⰵⱅⱏ ⰿⱘⰶⱐ · ⰺ̄ⰶⰵ ⱂⱃⱑⰴ ⰿ᾽ⱀⱁⱙ̄ ⰱⱏⰹⱄ҃ · ·:· ⱑⰽⱁ ⱂⱃⱏⰲⱑⰻ̄ ⰿⰵⱀⰵ ⰱⱑ ·
ⰻ̄ ⰰ̄ⰸⱐ ⱀⰵ ⰲⱑⰴⱑⱈⱏ ⰵ̄ⰳⱁ · ⱀⱏ ⰴⰰ ⱑⰲⰻⱅⱏ ⱄⱔ ⰻ̄ⰸ҃ⰾⰲⰻ · ⱄⰵⰳⱁ ⱃⰰⰴⰹ ⱂⱃⰹⰴⱏ ⰰ̄ⰸⱏ ⰲⱏ ⰲⱁⰴⰰⱈⱏ ⰽ҃ⱃⱄⱅⱔ ·
Ⰻ̄ ⱄⱏⰲⱑⰴⱑⱅⰵⰾⱐⱄⱅⰲⱁⰲⰰ ⰻ̄ⱁ̄ⰰ̄ⱀⱏ ⰳ҃ⰾⱔ · ⱑ̄ⰽⱁ ⰲⰻⰴⱑⱈⱏ ⰴ҃ⱈⱏ ⱄⱏⱈⱁⰴⱔⱎⱅⱏ · ⱑ̄ⰽⱁ ⰳⱁⰾⱘⰱⱏ ⱄⱏ ⱀ҃ⰱⱄⰵ ⰻ̄ ⱂⱃⱑⰱⱏⰹⱄ҃ ⱀⰰ ⱀⰵⰿⱏ ·
ⰻ̄ ⰰ̄ⰸⱏ ⱀⰵ ⰲⱑⰴⱑⱈⱏ ⰵ̄ⰳⱁ · ⱀⱏ ⱂⱁⱄⱏⰾⰰⰲⱏⰻ ⰿⱔ ⰽ҃ⱃⱄⱅⰻⱅⱏ ⰲⱏ ⰲⱁⰴⱑ · ⱅⱏ ⰿⱀ̄ⱑ ⱃⰵⱍⰵ · ⱀⰰⰴⱐ ⱀⱐⰶⰵ ⱁ̄ⱆⰸⱐⱃⰻⱎⰻ ⰴ҃ⱈⱏ ⱄⱏⱈⱁⰴⱔⱎⱅⱏ · ⰻ̄ ⱂⱃⱑⰱⱏⰻⰲⰰⱙ̄ⱎⱅⱏ ⱀⰰ ⱀⰵⰿⱏ · ⱅⱏ ⰵ̄ⱄⱅⱏ ⰽ҃ⱃⱄⱅⱔⰻ̄ ⰴ҃ⱈⰿⱏ ⱄ҃ⱅⰿⱏ ·
Ⰻ̄ ⰰ̄ⰸⱐ ⰲⰹⰴⱑⱈⱏ ⰻ̄ ⱄⱏⰲⱑⰴⱑⱅⰵⰾⱐⱄⱅⰲⱁⰲⰰⱈⱏ · ῾Ⱑⰽⱁ ⱄⱐ ⰵ̄ⱄⱅⱏ ⱄ҃ⱀⱏ ⰱ҃ⰶⰹ᾽ⰻ ·· · -
ⱄⱅⱁⱑ̄ⰰ̄ⱎⰵ ⰻ̄ⱁ̄ⰰ̄ⱀ · ⰻ̄ ᾽ⱁⱅⱏ ⱁ̄ⱆⱍⰵⱀⰻⰽⱏ ⰵ̄ⰳⱁ ⰴⱐⰲⰰ ·
᾽ⱁⱆⰸⱐⱃⱑ ⰶⰵ ⰻ̄ⱄ҃ⰰ ⱈⱁⰴⱔⱎⱅⰰ · ⰻ̄ ⰳ҃ⰾⰰ · Ⱄⰵ ⰰ̄ⰳⱀⰵⱌⱐ ⰱ҃ⰶⰹ᾽ⰹ ·
ⰻ̄ ⱁ̄ⱆⱄⰾⱏⰻⱎⰰⱄⱅⰰ ⰻ̄ ⱁ̄ⰱⰰ ⱁ̄ⱆⱍⰵⱀⰻⰽⰰ ⰳ҃ⰾⱎⱅⰰ҃ · ⰻ̄ ⱂⱁ ⰻ̄ⱄ҃ⱑ ⰻ̄ⰴⱁⱄⱅⰵ ·
ⰻ̄ ⱁⰱⱃⰰⱎⱅⱐ ⱄⱔ ⰻ̄ⱄ҃ⱏ · ⰻ ⰲⰹⰴⱑⰲⱏ ⱑ̄ ⱂⱁ ⱄⰵⰱⱑ ⰻ̄ⰴⱘⱎⱅⰰ · ⰳ҃ⰾⰰ ᾽ⰻⰿⰰ ·
ⱍⱐⱅⱁ ⱈⱁⱎⱅⰵⱅⰰ · Ⱁ̄ⱀⰰ ⰶⰵ ⱃⱑⱄⱅⰵ ⰵⰿⱁⱆ ⱃⰰⰲⰲ̆ⰹ · Ⰵ̄ⰶⰵ ⰳ҃ⰾⰵⱅ ⱄ̄ⱔ ⱄⱏⰽⰰⰸⰰⰵ̄ⰿⱁ ⱁ̄ⱆⱍⰹⱅⰵⰾⱓ · ⰽⱐⰴⰵ ⰶⰻⰲⰵⱎⰹ ··
ⰳ҃ⰾⰰ ⰻ̄ⰿⰰ ⱂⱃⰹⰴⱑⱅⰰ ⰲⰹⰴⰹⱅⰰ · ⱂⱃ\ⰹⰴⱁⱄⱅ̄ⰵ ⰶⰵ ⰻ̄ ⰲⰹⰴⱑⱄⱅⰰ · ⰽⱐⰴⰵ ⰶⰹⰲⱑⰰⱎⰵ · ⰻ̄ ⰱⱏⰻⱄⱅⰵ ⱁ̄ⱆ ⱀⰵⰳⱁ ⰴⰵⱀⰵⱅ · ⰳⱁⰴⰹⱀⰰ ⰶⰵ ⰱⱑ ⱑ̄ⰽⱁ ⰴⰵⰲⱔⱅⰰⱑ ·
ⰱⱑ ⰶⰵ ⰰ̄ⱀⰴ̆ⱃⰵⰰ̄ ⰱⱃⰰⱅⱃⱏ ⱄⰹⰿⱁⱀⰰ ⱂⰵⱅⱃⰰ · Ⰵ̄ⰴⰹⱀⱏ ⱁ̄ⱅⱏ ⱁ̄ⰱⱁⱓ ⱄⰾⱏⰻⱎⰰⰲⱏⱎⱓⱓ̄ ⱁⱅ҃ ⰻ̄ⱁ̄ⰰ̄ⱀⰰ · ⰻ̄ ⱂⱁ ⱀⰵⰿⱏ ⱎⰵⰴⱏⱎⱓⱓ̄ ·
ⱁ̄ⰱⱃⱑⱅⰵ ⱄⱏ ⱂⱃⱑⰶⰴⰵ ⰱⱃⰰⱅⰰ ⱄⰲⱁⰵ̄ⰳⱁ ⱄⰹⰿⱁⱀⰰ ⰻ̄ ⰳ҃ⰾⰰ ⰵ̄ⰿⱁⱆ ⱁ̄ⰱⱃⱑⱅⱁⰿⱏ ⰿⰵⱄⰹⱙ̄ · ᾽ⰵⰶⰵ̄ ⰵ̄ⱄⱅⱏ ⱄⱐⰽⰰⰸⰰⰵ̄ⰿⱏⰻ ⱈ҃ⱐ ·
ⰻ̄ ⱂⱃⰻⰲⰵⰴⰵ ⰻ̄ ⰽⱐ ⰻ̄ⱄ҃ⰲⰹ · Ⰲⱏⰸⱐⱃⱑⰲⱏ ⰶⰵ ⱀ̄ⰰ ⱀⱐ ⰻ̄ⱄ҃ⱐ ⰻ̄ ⱃⰵⱍⰵ Ⱅⱏⰻ ⰵ̄ⱄⰹ ⱄⰻⰿⱁⱀⱏ ⱄ҃ⱀⱏ ⰻ̄ⱁ̄ⱀⰻⱀⱏ · ⱅⱏⰻ ⱀⰰⱃⰵⱍⰵⱎⰹ ⱄⱔ ⰽⰹⱇⰰ · ⰵ̄ⰶⰵ ⱄⱏⰽⰰⰸⰰⰵⱅ ⱄⱔ ⱂⰵⱅⱃⱏ ··
Ⰲⱏ ⱁ̄ⱆⱅⱃⱑⰺ̄ ⰶⰵ ⰴⰵⱀ҃ ⰲⱏ ⱄⰵ ⰶⰵ ⰰ҃ ⱀⰵⰴ҃ ⱂⱁⱄⱅⰰ ··̅ - ⱄⱈⱁⱅⱑ ⰻ҃ⱄ ⰻ̄ⰸⰹⱅⰻ ⰲⱏ ⰳⰰⰾⰹⰾⰵⱙ · ⰻ ⱁⰱⱃⱑⱅⰵ ⱇⰹⰾⰹⱂⰰ · ⰻ̄ ⰳ҃ⰾⰰ ⰵⰿⱁⱆ ⰳⱃⱔⰴⰹ ⱂⱁ ⰿⱏⱀⱑ ·
Ⰱⱑ ⰶⰵ ⱇⰹⰾⰹⱂⱐ · ⱁⱅ҃ ⰲⰹⰴⱄ̄ⰰⰻⰴⱏⰹ · ⰳⱃⰰⰴⱐⱌⰰ ⰰⱀⰴⱃⰵⱁⰲⰰ ⰻ ⱂⰵⱅⱃⱁⰲⰰ ??
ⱁ̄ⰱⱃⱑⱅⰵ ⱇⰻⰾⰹⱂⱐ ⱀⰰⱚⰰⱀⰰⰻ̄ⰾⱑ · ᾽ⰻ ⰳ҃ⰾⰰ ᾽ⰵⰿⱁⱆ · ⰵ̄ⰳⱁⰶⰵ ⱂⰹⱄⰰ ⰿⱁⱄⰻ ⰲⱐ ⰸⰰⰽⱁⱀⱑ ᾽ⰻ ⱂⱃⱃ҃ⱌⰻ · ⱁ̄ⰱⱃⱑⱅⱁⰿⱏ · ⰻ̄ⱄ҃ⰰ · ⱄ҃ⱀⰰ ⰻ̄ⱁ̄ⱄⰹⱇⱁⰲⰰ · ⰺ̄ⰶⰵ ⱁⱅ҃ ⱀⰰⰸⰰⱃⰵⱅⰰ ·
ⰻ̄ ⰳ҃ⰾⰰ ᾽ⰵⰿⱁⱆ ⱀⰰⱚⰰⱀⰰⰻ̄ⰾⱐ · ᾽ⱉ̄ⱅⱏ ⱀⰰⰸⰰⱃⰵⱅⰰ ⰿⱁⰶⰵⱅⱏ ⰾⰹ ⱍⱅ̄ⱁ ⰴⱁⰱⱃⱁ ⰱⱏⰹⱅⰻ · ⰳ҃ⰾⰰ ⰵ̄ⰿⱁⱆ ⱇⰹⰾⰹⱂ · ⱂⱃⰹⰴⰹ ⰻ ⰲⰹⰶⰴⱐ ·
ⰲⰹⰴⱑⰲⱏ ⰶⰵ ⰻ̄ⱄ҃ⱏ ⱀⰰⱚⰰⱀⰰⰻ̄ⰾⱑ ⰳⱃⱔⰴⱘⱎⱅⰰ ⰽⱐ ⱄⰵⰱⱑ · ⰻ̄ ⰳ҃ⰾⰰ҃ ⰵ̄ⰿⱁⱆ · Ⱄⰵ ⰲⱏ ⰻ̄ⱄⱅⰻⱀⱘ ᾽҃ⰻⰾⰹⱅⱑⱀⰻⱀⱏ ⰲⱏ ⱀⰵⰿⱏⰶⰵ ⰾⱐⱄⱅⰹ ⱀⱑⱄⱅⱏ ·
ⰳ҃ⰾⰰ ⰵⰿⱁⱆ ⱀⰰⱚⰰⱀⰰⰻ̄ⰾⱐ · ⰽⰰⰽⱁ ⰿⱔ ⰸⱀⰰⰵ̄ⱎⰹ · ⱉ̄̄ⱅⱏⰲⱑⱎⱅⰰⰲⱏ ᾽҃ⰻⱄⱐ ⱃⰵⱍⰵ ⰵ̄ⰿⱁⱆ · ⱂⱃⱑⰶⰴⰵ ⰴⰰⰶⰵ ⱀⰵ ⰲⱏⰸⰳⰾ\ⰰⱄⰹ ⱅⰵⰱⰵ ⱇⰹⰾⰹⱂⱐ ⱄⱘⱎⱅⰰ ⱂⱁⰴⱏ ⱄⰿⱁⰽⱁⰲⱏⱀⰹⱌⰵⱙ̄ ⰲⰹⰴⱑⱈⱏ ⱅⱔ ·
ⱉⱅⱏⰲⱑ ⰵ̄ⰿⱁⱆ ⱀⰰⱚⰰⱀⰰⰻ̄ⰾⱐ · ⰻ̄ ⰳ҃ⰾⰰ ⱃⰰ̄ⰲⰲ̆ⰹ · Ⱅⱏⰻ ᾽ⰵⱄⰹ ⱄ҃ⱀⱏ ⰱ҃ⰶⰹⰻ · ⱅⱏⰻ ⱌ҃ⱃⱏ ⰵ̄ⱄⰹ ᾽҃ⰻⰾⰲⱏ ·
ⱉⱅ҃ⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ ⰵ̄ⰿⱁⱆ · ⰸⰰⱀⰵ ⱃⱑⱈⱏ ⱅⰹ ⱑ̄ⰽⱁ ⰲⰹⰴⱑⱈⱐ ⱅⱔ ⱄⱘⱎⱅⰰ ⱂⱁⰴⱐ ⱄⰿ̄ⱁⰽⱁⰲⱐⱀⰹⱌⰵⱙ̄ ⰲⱑⱃⱁⱆⰵⱎⰹ · ⰱⱁⰾⱐⱎⰰ ⱁ̄ⱆⰸⱐⱃⰹⱎⰹ ·
ⰻ̄ ⰳ҃ⰾⰰ ᾽ⰵⰿⱁⱆ · Ⰰ̄ⰿⰻⱀ҃ Ⰰ̄ⰿⰻⱀ҃ ⰳ҃ⰾⱙ ⰲⰰⰿ · ⱁⱅ҃ ⱄⰵⰾⰻ ⱁ̄ⱆⰸⱐⱃⰻⱅⰵ ⱀ҃ⰱⱄⰰ ⱁ̄ⱅⰲ᾽ⱃⱏⱄⱅⰰ · ⰻ̄ ⰰ̄ⱀ҃ⰼⰾⱏⰹ ⰱ҃ⰶⰹⱔ ⰲⱏⱄⱈⱁⰴⱔⱎⱅⱔ · ⰻ̄ ⱀⰻⰸⱐⱈⱁⰴⱔⱎⱅⱔ ⱀⰰⰴⱏ ⱄ҃ⱀⰰ ⱍ҃ⰾⰲⱑⱍⰰ ·· · -

ⰱⱃⰰⰽⱏⰹ ⰱⱏⰹⱎⱔ ⰲⱏ ⰽⰰⱀⰰ ⰳⰰⰾⰹⰾⰵⰻ · ⰻ̄ ⰱⱑ ⰿⰰⱅⰹ ҃̆ⰻⱄⰲⰰ ⱅⱁⱆ ·
ⰸⱐⰲⰰⱀⱏ ⰶⰵ ⰱⱑ ⰻ̄ⱄ҃ⱏ ⰻ̄ ⱁⱆⱍⰵⱀⰹⱌⰻ ⰵ̄ⰳⱁ ⱀⰰ ⰱⱃⰰⰽⱏ ·
ⰻ̄ ⱀⰵⰴⱁⱄⱅⰰⰲⱏⱎⱁⱆ ⰲⰹⱀⱁⱆ · ⰳ҃ⰾⰰ ⰿ҃ⱅⰹ ᾽҃ⰻⱄⰲⰰ ⰽⱐ ⱀⰵⰿⱁⱆ · ⰲⰻⱀⰰ ⱀⰵ ⰻ̄ⰿⱘⱅⱏ ·
ⰳ҃ⰾⰰ ᾽ⰵⰻ̄ ᾽҃ⰻⱄⱏ · ⱍ᾽ⱅⱁ ⰵ̄ⱄⱅⱏ ⰿⱐⱀⱑ ⰻ̄ ⱅⰵⰱⱑ ⰶⰵⱀⱁ · ⱀⰵ ⱁ̄ⱆ ⱂⱃⰹⰴⰵ ⰳⱁⰴⰹⱀⰰ ⰿⱁ᾽ⱑ ·
ⰳ҃ⰾⰰ ⰿ҃ⱅⰹ ⰵ̄ⰳⱁ ⰽⱐ ⱄⰾⱁⱆⰳⰰⰿⱏ · ᾽ⰵⰶⰵ ⰰ̄ⱎⱅⰵ ⰳ҃ⰾⰵⱅⱏ ⰲⰰⰿⱏ ⱄⱏⱅⰲⱁⱃⰻⱅⰵ ·
ⰱⱑ ⰶⰵ ⱅⱁⱆ ⰲⱁⰴⱁⱀⱁⱄⱏ ⰽⰰⰿⱑⱀⱏ ⱎⰵⱄⱅⱐ ⰾⰵⰶⱔⱎⱅⱏ · ⱂⱁ ᾽ⱁⱍⰹⱎⱅⰵⱀⰹⱓ̄ ⰻ̄ⱓ̄ⰴⰵ᾽ⰻⱄⰽⱁⱆ · ⰲⱏⰿⱑⱄⱅⱔⱎⱅⱏ ⱂⱁ ⰴⱐⰲⱑⰿⰰ ⰾⰹ ⱂⱁ ⱅⱃⰵⰿⱏ ⰿⱑⱃⰰⰿⱏ ·
ⰳ҃ⰾⰰ ⰻ̄ⰿⱏ ⰻ̄ⱄ҃ⱏ ⱀⰰⱂⰾⱏⱀⰹⱅⰵ ⰲⱁⰴⱁⱀⱁⱄⱏⰹ ⰲⱁⰴⱏⰻ҃ · · ⰻ̄ ⱀⰰⱂⰾⱏⱀⰻⱎⱔ ⰴⱁ ⰲⱃⱏⱈⰰ ·
ⰳ҃ⰾⰰ ⰻⰿⱏ ⱂⱁⱍⱃⱏⱂⱑⱅⰵ ⱀ᾽ⱀⱑ · ⰻ̄ ⱂⱃⰹⱀⰵⱄⱑⱅⰵ ᾽ⰰⱃⱈ̄ⰻⱅⱃⰹⰽⰾⰹⱀⱁⱆ · ⱁ̄ⱀⰻ ⰶⰵ ⱂⱃⰹⱀⱑⱄⱔ ·
Ⰻ̄ ⱑ̄ⰽⱁ ⰲⱏⰽⱁⱄⰹ ᾽ⰰⱃ᾽ⱈⰹⱅⱃⰻⰽⰾⰹⱀⱏ ⰲⰻⱀⰰ ⰱⱏⰻⰲⱏⱎⰰⰰⰳⱁ ⱁⱅ҃ ⰲⱁⰴⱏⰻ · ⰻ̄ ⱀⰵ ⰲⱑⰴⱑⰰ̄ⱎⰵ ⱁⱅ҃ ⰽⱘⰴⱁⱆ ⰵ̄ⱄⱅⱏ · ⰰ̄ ⱄⰾⱁⱆⰳⱏⰹ ⰲⱑⰴⱑⰰ̄ⱈⱘ ⱂⱁⱍⱃⱏⱂⱏⱎⱔⱔ̄ ⰲⱁⰴⱘ҃ · ⱂⱃⰻⰳⰾⰰⱄⰹ ⰶⰵⱀⰹⱈⰰ ⰰ̄ⱃⱈ̄ⰻⱅⱃⰹⰽⰾⰹⱀⱏ ·
ⰻ̄ ⰳ҃ⰾⰰ ⰵ̄ⰿⱁⱆ · ⰲⱄ̄ⱑⰽⱏ ⱍ҃ⰾⰽⱏ ⰴⱁⰱⱃⱁⰵ̄ ⰲⰹⱀⱁ ⱂⱃⱏⰲⱁⰵ ⱂⱁⰴⰰ᾽ⰵⱅⱏ · ⰻ̄ ⰵ̄ⰳⰴⰰ ⱁ̄ⱆⱂⰹⱙ̄ⱅ ⱄ̄ⱔ · ⱅⱁⱆ ⱅ̄ⰰⱍ᾽ⰰⰵ̄ · ⱅⱏⰻ ⰶⰵ ⱄⱏⰱⰾⱓⰴⰵ ⰴⱁⰱⱃⱁⰵ ⰲⰹⱀⱁ ⰴⱁ ⱄⰵⰾⱑ ·
·:· ⱄⰵ ⱄⱏⱅⰲⱁⱃⰻ ⱀⰰⱍⱔⱅⱁⰽⱏ ⰸⱀⰰⰿⰵⱀⰹⰵ̄ⰿⱏ ⰻ̄ⱄ҃ⱏ · ⰲⱏ ⰽⰰⱀⰰ ⰳⰰⰾⰹⰾⰵⰻ̄ⱄⱅⱑ᾽ⰻ · ⰻ̄ ⰰ̄ⰲⰻ ⱄ̄ⰾⰰⰲⱘ ⱄⰲⱁⱙ̄ · ⰻ̄ ⰲⱑⱃⱁⰲⰰⱎⱔ ⱁ̄ⱆⱍⰵⱀⰹⱌⰻ ⰵ̄ⰳⱁ ·· · · · · ··
ⰲⱏⱀⰹⰴⰵ ⰻ̄ⱄ҃ⱏ ⰲⱐ ⰽⰰⱂⰵⱃ᾽ⱀⰰⱁ̄ⱆⰿⱏ · ⱄⰰⰿⱏ ⰻ ⰿ҃ⱅⰹ ⰵⰳⱁ ⰻ̄ ⰱⱃⰰⱅⰹⰰ ⰵ̄ⰳⱁ ⰻ̄ ⱁ̄ⱆⱍⰵⱀⰹⱌⰹ ⰵ̄ⰳⱁ · ⰻ̄ ⱅⱁⱆ ⱁ̄ⱆ ⱀⰵⰳⱁ ⰿ᾽ⱀⱁⰳⱏⰹ ⰴⱐⱀⰹ ⱂⱃⱑⰱⱏⰹⱎⱔ ·
᾽ⰻ ⰱⰾⰹⰸⱐ ⰱⱑ ⱂⰰⱄⱈⰰ ᾽ⰻⱓ̄ⰴⰵ᾽ⰻⱄⰽⰰ̄ · ⰻ̄ ⰲⱏⱀⰹⰴⰵ ⰻ̄ⱄ҃ⱏ ⰲⱏ ⰻ̄ⰵ̄᾽ⱃⱄⰾ҃ⰿⱏ ·
ⰻ̄ ⱁ̄ⰱⱃⱑⱅⰵ ⰲⱏ ⱌ҃ⱃⰽⰲⰹ ⱂⱃⱁⰴⰰⱙ̄ⱎⱅⱔ · ⰲⱁⰾⱏⰹ ⰻ̄ ⱁ̄ⰲⱌⱔ ⰻ̄ ⰳⱁⰾⱘⰱⰹ · ⰻ̄ ⱂⱑ̄ⱀⱔ᾽ⰶⱐⱀⰹⰽⱏⰹ ⱄⱑⰴⱔⱎⱅⱔ ·
ⰻ̄ ⱄⱏⱅⰲⱁⱃⰹ ⱑ̄ⰽⱁ ⰱⰹⱍⱐ ⱁⱅ҃ ⰲⱃⱏⰲⰹⰻ̄ · ⰻ̄ ⰲⱄ̄ⱔ ⰻ̄ⰸⰳⱐⱀⰰ ⰻ̄ⱌ҃ⱃⰽⰲⰵ · ⱁ̄ⰲ᾽ⱌⱔ ⰶⰵ ⰻ̄ ⰲⱁⰾⱏⰹ ⰻ̄ ⱂⱃⱁⰴⰰⱙ̄ⱎⱅⰹⰻ̄ⰿⱏ ⱃⰰⱄⱏⰹⱂⰰ ⱄⱐⱃⰵⰱⱃⱁ ⰻ̄ ⰴⱏⱄⰽⱏⰹ ⰻ̄ⱄⱂ᾽ⱃⱁⰲⱃⱐⰶⰵ ·
ⰻ̄ ⱂⱃⱁⰴⰰⱙ̄ⱎⱅⰻⰻ̄ⰿⱏ ⰳⱁⰾⱘⰱⰹ ⱃⰵⱍⰵ · ⰲⱐⰸⱐⰿⱑⱅⰵ ⱄⰵ ⱁⱅ҃ ⱄⱘⰴⱁⱆ · Ⰻ̄ ⱀⰵ ᾽ⱅⰲⱁⱃⰻⱅⰵ ⰴⱁⰿⱁⱆ ᾽҃ⱁⱌⰰ ⰿⱁⰵ̄ⰳⱁ ⰴⱁⰿⱁⱆ ⰽⱁⱆⱂⰾⱐⱀⰰⰰ̄ⰳⱁ ·
ⰻ̄ ⱂⱁⰿⱔⱀⱘⱎⱔ ⱁ̄ⱆⱍⰵⱀⰹⱌⰻ ⰵ̄ⰳⱁ ⱑ̄ⰽⱁ ⱂⰹⱄⰰⱀⱁ ⰵ̄ⱄⱅⱏ · · ⰶⰰⰾⱁⱄⱅⱐ ⰴⱁⰿⱁⱆ ⱅⰲⱁⰵⰳⱁ ⱄⱐⱀⱑⱄⱅⱏ ⰿⱔ ·
Ⰻ̄ ⱁ̄ⱅⱏⰲⱑⱎⱅⰰⱎⱔ ⰻ̄ⱓ̄ⰴⰵⰻ̄ ⰻ ⱃⱑⱎⱔ ⰵ̄ⰿⱁⱆ · ⰽⱁⰵ̄ ⰸⱀ̄ⰰⰿⰵⱀⰹⰵ̄ ⰰ̄ⰲⰾⱑⰵ̄ⱎⰹ ⱀⰰⰿⱏ ⱑ̄ⰽⱁ ⱄⰹ ⱅⰲⱁⱃⰹⱎⰹ ·
ⰻ̄ ⱁ̄ⱅⱏⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰻ̄ⰿⱏ · ⱃⰰⰸⱁⱃⰹⱅⰵ ⱌ҃ⱃⰽⰲⱐ ⱄⰹⱙ̄ ⰻ̄ ⱅⱃⱐⰿⰹ ⰴⰵⱀⱐⰿⰹ ⱄⱐⰸⰹⰶⰴⱘ ⱙ̄ ·
ⱃⱑⱎⱔ ⰶⰵ ⰻ̄ⱓ̄ⰴⰵⰻ̄ · ⱍⰵⱅⱏⰹⱃⰿⰹ ⰴⰵⱄⱔⱅⱏⰹ ⰻ̄ ⱎⰵⱄⱅⰻⱙ̄ ⰾⱑⱅ҃ ⱄⱏⰸⱐⰴⰰ ⱄⱔ ⱌ҃ⱃⰽⱏⰹ ⱄⰹ · ⱅⱁ ⱅⱏⰹ ⰾⰹ ⱅⱃⱐⰿⰹ ⰴⰵⱀⱐⰿⰹ ⱄⱐⰸⰹⰶⰴⰵⱎⰻ ⱙ̆ ·
ⱁ̄ⱀⱏ ⰶⰵ ⰳ҃ⰾⰰⰰ̄ⱎⰵ ⱁ̄ ⱌ҃ⱃⰽⰲⰹ ⱅⱑⰾⰰ ⱄⰲⱁⰵ̄ⰳⱁ ·
᾽ⰵⰳⰴⰰ ⰶⰵ ⰲ҃ⱏⱄⰽⱃⱄⰵ ⱁⱅ҃ ⰿⱃⱏⱅⰲⱏⰹⰻ̄ⱈⱏ · Ⱂⱁⰿⱔⱀⱘⱎⱔ ⰶⰵ ⱁ̄ⱆⱍⰵⱀⰻⱌⰹ ⰵ̄ⰳⱁ · ⱑ̄ⰽⱁⰶⰵ ⱄⰵ ⰳ҃ⰾⰰⰰ̄ⱎⰵ · ⰻ̄ ⰲⱑⱃⱘ ⱔ̄ⱎⱔ ⰽⱐⱀⰹⰳⰰⰿ · ·:· ⰻ ⱄⰾⱁⰲⱁⱆ · ⰵ̄ⰶⰵ ⰳ҃ⰾⰰ ⰻ҃ⱄ ··

ⱍ҃ⰽⱐ ⰵ̄ⱅⰵⱃⱏ ⱁⱅ̄ ⱇⰰⱃⰹⱄⰵ᾽ⰻ · ⱀⰹⰽⱁⰴⰹⰿⱏ ⰻⰿⱔ ⰵⰿⱁⱆ · ⰽⱐⱀⱔⰷⱐ ⰻ̄ⱓ̄ⰴⰵⰻ\ⱄⰽⱐ ·
ⱄⱐ ⱂⱃⰹⰴⰵ ⰽ[ⱏ] ⰻ̄ⱄ҃ⱁⱆ ⱀⱁⱎⱅⰹⱙ̄ · ᾽ⰻ ⱃⰵⱍⰵ ⱃⰰⰲⰲ̄ⰹ̄ · ⰲⱑⰿⱏ ⱑ̄ⰽⱁ ⱉⱅ҃ ⰱ҃ⰰ ⱂⱃⰹⱎⰵⰾⱏ ⰵ̄ⱄⰹ ⱁ̄ⱆⱍⰹⱅⰵⰾⱐ · Ⱀⰻⰽⱅⱁ̄ⰶⰵ ⰱⱁ ⰸⱀⰰⰿⰵⱀⰹⰻ̄ ⱄⰹⱈⱏ ⱀⰵ ⰿⱁⰶⰵⱅⱏ ⱅⰲⱁⱃⰹⱅⰻ · ⱑ̄ⰶⰵ ⱅⱏⰻ ⱅⰲⱁⱃⰹⱎⰹ · ⰰ̄ⱎⱅⰵ ⱀⰵ ⰱⱘⰴⰵⱅⱏ ⰱ҃ⱐ ⱄⱐ ⱀⰻⰿ ·
ⰻ̄ ⱁ̄ⱅⱐⰲⱑⱎⱅⰰⰲⱏ ⰻ҃ⱄ ⱃⰵⱍⰵ ⰵ̄ⰿⱁⱆ · Ⰰ̄ⰿⰻⱀ҃ Ⰰⰿⰹⱀ҃ ⰳ҃ⰾⱙ ⱅⰵⰱⱑ · ⰰ̄ⱎⱅⰵ ⰽⱅ̄ⱁ ⱀⰵ ⱃⱁⰴⰹⱅ ⱄⱔ ⱄⱏ ⰲⱏⰹⱎⰵ · ⱀⰵ ⰿⱁⰶⰵⱅⱏ ⰲⰹⰴⱑⱅⰹ ⱌ҃ⱃⱄⱅⰲⰹⱑ̄ ⰱ҃ⰶⰹⰰ
ⰳ҃ⰾⰰ ⰽⱐ ⱀⰵⰿⱁⱆ ⱀⰻⰽⱁⰴⰹⰿⱏ · ⰽⰰ̄ⰽⱁ̄ ⰿⱁⰶⰵⱅⱏ ⱍ҃ⰾⰽⱏ ⱃⱁⰴⰹⱅⰹ ⱄⱔ ⱄⱅⰰⱃⱏ ⱄⱏⰹ · Ⰵ̄ⰴⰰ ⰿⱁⰶⰵⱅⱏ ⰲⱏⱅⱁⱃⰹⱌⰵⱙ̄ ⰲⱏⰾⱑⱄⱅⰹ ⰲⱏ ⱍⱃⱑⰲⱁ ⰿⰰⱅⰵⱃⰵ ⱄⰲⱁ᾽ⰵⱔ̄ ⰻ̄ ⱃⱁⰴⰻⱅⰹ ⱄⱔ ·
Ⱉⱅ҃ⰲⱑⱎⱅⰰ ⰻ҃ⱄ · Ⰰ̄ⰿⰹⱀ҃ Ⰰ̄ⰿⰹⱀⱏ ⰳ҃ⰾⱙ ⱅⰵⰱⱑ · Ⰰ̄ⱎⱅⰵ ⰽⱅⱁ ⱀⰵ ⱃⱁⰴⰹⱅ ᾽ⱄⱔ ⰲⱁⰴⱁⱙ̆ ⰻ̄ ⰴ҃ⱈⰿⱏ · ⱀⰵ ⰿⱁⰶⰵⱅⱏ ⰲⱏⱀⰻⱅⰹ ⰲⱏ ⱌ҃҃ⱃⱄⱅⰲⱁ ⰱ҃ⰶⰹⰵ̄ ·
Ⱃⱁⰶⰴⰵⱀⱁⰵ̄ ⱁⱅ҃ ⱂⰾⱏⱅⰹ ⱂⰾⱏⱅ · ⰵ̄ⱄ[ⱅ]ⱏ · ⰻ̄ ⱃⱁⰶⰴⰵⱀⱁⰵ̄ ⱁⱅ҃ ⰴ҃ⱈⰰ ⰴ҃ⱈⱏ ᾽ⰵⱄⱅⱐ ·
Ⱀⰵ ⰴⰹⰲⰹ ⱄⱔ ⱑ̄ⰽⱁ ⱃⱑⱈⱏ ⱅⰹ · ⱂⱁⰴⱁⰱⰰⰵ̄ⱅⱏ ⰲⰰⰿⱏ ⱃⱁⰴⰹⱅⰹ ⱄⱔ ⱄⱏ ⰲⱏⰹⱎⰵ ·
ⰴ҃ⱈⱏ ⰻ̄ⰶⰴⰵⰶⰵ ⱈⱁⱎⱅⰵⱅⱏ ⰴⱏⰹⱎⰵⱅⱏ · ⰻ̄ ⰳⰾⰰⱄⱏ ⰵ̄ⰳⱁ ⱄⰾⱏⰹⱎⰹⱎⰹ · ⱀⱏ ⱀⰵ ⰲⱑⱄⰹ ⱁⱅ҃ ⰽⱘⰴⱑ ⱂⱃⰹⱈⱁⰴⰹⱅⱏ ⰻ̄ ⰽⰰⰿⱁ ⰻ̄ⰴⰵⱅ҃ · ⱅⰰⰽⱁ ⰵ̄ⱄⱅⱏ ⰲⱄ̄ⱑⰽⱁ ⱃⱁⰶⰴⰵⱀⱁ᾽ⰵ ⱁⱅ҃ ⰴ҃ⱈⰰ ·
ⱉⱅ҃ⰲⱑⱎⱅⰰ ⱀⰵⰽⱁⰴⰹⰿⱏ ⰻ̄ ⱃⰵⱍⰵ ⰵⰿⱁⱆ · ⰽⰰ̄ⰽⱁ ⰿⱁⰳⱘⱅⱏ ⱄⰻ ⰱⱏⰹⱅⰹ ·
ⰻ̄ ⱉⱅ҃ⰲⱑⱎⱅⰰ ⰻ̄ⱄ҃ⱏ ⰻ ⱃⰵⱍⰵ ⰵ̄ⰿⱁⱆ · ⱅⱏⰹ ⰵ̄ⱄⰹ ⱁ̄ⱆⱍⰹⱅⰵ҃ⰾⱐ ⰻ̄ⰾ҃ⰲⱏ ⰻ̄ ⱄⰹⱈ ⰾⰹ ⱀⰵ ⰲⱑⱄⰹ ·
Ⰰ̄ⰿⰻⱀ҃ ῾Ⰰⰿⰻⱀ҃ ⰳ҃ⰾⱙ ⱅⰵⰱⱑ · ⱑ̄ⰽⱁⰶⰵ ⰲⱑⰿⱏ ⰳ҃ⰾⰵⰿⱏ · ⰻ̄ ⰵ̄ⰶⰵ ⰲⰹⰴⱑⱈⱁⰿⱏ ⱄⱐⰲⱑⰴⱑⱅⰵⰾⱐⱄⱅⰲⱁⱆⰵ̄ⰿⱏ · ⰻ̄ ⱄⱐⰲⱑⰴⱑⱅⰵⰾⱐⱄⱅ̄ⰲⰰ ⱀⰰⱎⰵⰳⱁ ⱀⰹⰽ᾽ⱅⱁⰶⰵ ⱀⰵ ⱂⱃⰹⰵⰿⰾ҃ⰵⱅⱏ ·
Ⰰ̄ⱎⱅⰵ ⰸⰵⰿⱏⱀⰰⰰ̄ ⱃⱑⱈⱁⰿⱏ ⰲⰰⰿⱏ ⰻ̄ ⱀⰵ ⰲⱑⱃⱁⱆⰵ̄ⱅⰵ · ⰽⰰ̄ⰽⱁ · ⰰ̄ⱎⱅⰵ ⱃⰵⰽⱘ ⰲⰰⰿⱏ ⱀ҃ⰵⰱⱄⱀⰰⰰ̄ ⰲⱑⱃⱁⱆⰵⱅⰵ ·
Ⰻ̄ ⱀⰹⰽⱅⱁⰶⰵ ⰲⱏⰸⰻⰴⰵ ⱀⰰ ⱀ҃ⰱⱁ · ⱅⱐⰽⰿ̄ⱁ ⱄⱏⱎⰵⰴⱏⰹ ⱄⱏ ⱀ҃ⰱⱄⰵ · ⱄ҃ⱀⱏ ⱍ҃ⰾⱍⱐ ⱄⱏⰹⰻ̄ ⱀⰰ ⱀ҃ⰱⱄⰹ ·
ⰻ̄ ⱑ̄ⰽⱁⰶⰵ ⰿⱁⱄⰹ ⰲⱏⰸⱀⰵⱄⰵ ⰸⰿⰹⱙ̄ ⰲⱏ ⱂⱁⱆⱄⱅⱏⰻⱀⰹ · ⱅⰰⰽⱁ ⱂⱁⰴⱁⰱⰰⰵ̄ⱅⱏ ⰲⱏⰸⱀⰵⱄⱅⰹ ⱄⱔ ⱄ҃ⱀⱁⱆ ⱍ҃ⰾⱍⱐⱄⰽⱁⱆⰿⱁⱆ ·
ⰴⰰ ⰲⱄⱑⰽ ⰲⱑⱃⱁⱆⱔ̄ⰻ̄ ⰲⱏ ⱀⱐ ⱀⰵ ⱂⱁⰳⱏⰹⰱⱀⰵⱅⱏ · ⱀⱏ ⰻ̄ⰿⰰⱅ҃ ⰶⰻⰲⱁⱅ҃ ⰲⱑⱍⱀ̄ⱏⰻ ·· ·
Ⱅⰰⰽⱁ ⰱⱁ ⰱ҃ⱏ ⰲⱏⰸⰾⱓⰱⰹ ⰲⱏⱄⰵⰳⱁ ⰿⰻⱃⰰ · ⱑ̄ⰽⱁ ⱄ҃ⱀⰰ ⱄⰲⱁⰵ̄ⰳⱁ ⰵ̄ⰴⰻⱀⱁⱍⱔⰴⰰⰰ̄ⰳⱁ · ⰴⰰⰾⱏ ⰵ̄ⱄⱅⱏ ⰲⱏ ⰲⰵⱄⱐ ⰿⰹⱃⱏ · ⰴⰰ ⰲⱏⱄⱑⰽⱏ ⰲⱑⱃⱁⱆⱔ̄ⰻ̄ ⰲⱏ ⱀⱐ ⱀⰵ ⱂⱁⰳⱏⰹⰱⱀⰵⱅⱏ · ⱀⱏ ⰻ̄ⰿⰰⱅⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ ·
Ⱀⰵ ⱂⱁⱄⱏⰾⰰ ⰱⱁ ⰱ҃ⱏ ⱄ҃ⱀⰰ ⱄⰲⱁⰵ̄ⰳⱁ ⰲⱏ ⰲⰵⱄⱐ ⰿⰹⱃⱏ ⰴⰰ ⱄⱘⰴⰹⱅⱏ ⰲⱏⱄⰵⰿⱁⱆ ⰿⰹⱃⱁⱆ · Ⱀⱏ ⰴⰰ ⱄ҃ⱂⱄⰵⱅⱏ ⱄⱔ ⰲⰵⱄⱐ ⰿⰹⱃⱏ ⰻ̄ⰿⱏ ·· · -
ⱄⰵⰳ҃ⱁ̅ ⱃⰰⰴⰹ ⰲⱑⱃⱁⱆⱔ̄᾽ⰻ ⰲⱐ ⱀⱐ ⱀⰵ ⰱⱘⰴⰵⱅⱏ ⱁ̄ⱄⱘⰶⰴⰵⱀⱏ · ⰻ̄ ⱀⰵ ⰲⱑⱃⱁⱆⱔ̄ⰻ̄ ⱓ̄ⰶⰵ ⱁ̄ⱄⱘⰶⰴⰵⱀⱏ ᾽ⰵⱄⱅⱏ · ⱑ̄ⰽⱁ ⱀⰵ ⰲⱑⱃⱁⰲⰰ ⰲⱏ ⰻ̄ⰿⱔ ⱄ҃ⱀⰰ ⰱ҃ⰶⰹⱑ ⰻ̄ⱀⱁⱍⱔⰴⰰⰰ̄ⰳⱁ ·
ⱄⱐ ⰵ̄ⱄⱅⱏ ⱄⱘⰴⱏ · Ⱑ̄ⰽⱁ ⱄⰲⱑⱅⱏ ⱂⱃⰹⰴⰵ ⰲⱏ ⰿⰹⱃⱏ · ⰻ̄ ⰲⱏⰸⰾⱓⰱⰹⱎⱔ ⱍ҃ⰾⱌⰻ ⱂⰰⱍⰵ ⱅⱏⰿⱘ҃ ⱀⰵⰶⰵ ⱄⰲⱑⱅⱏ · ⰱⱑⱎⱔ ⰱⱁ ⰴⱑⰾⰰ ⰻ̄ⱈⱏ ⰸⱐⰾⰰ ·
ⰲⱄ̄ⱑⰽⱏ ⰱⱁ ⰴⱑⰾⰰⱔ̄ⰻ̄ ⰸⱐⰾⰰⰰ̄ ⱀⰵⱀⰰⰲⰹⰴⰻⱅⱏ ⱄⰲⱑⱅⰰ · ⰻ̄ ⱀⰵ ⱂⱃⰹⱈⱁⰴⰹⱅⱏ ⰽⱏ ⱄⰲⱑⱅⱁⱆ · ⰴⰰ ⱀⰵ ⱁ̄ⰱⰾⰹⱍⱔⱅⱏ ⱄⱔ ⰴⱑⰾⰰ ⰵ̄ⰳⱁ · ⱑ̄ⰽⱁ ⰸⱐⰾⰰ ⱄⱘⱅ҃ ·
ⰰ̄ ⱅⰲⱁⱃⱔⰻ̄ ⰻ̄ⱄⱅⰻⱀⱘ ⰳⱃⱔⰴⰵⱅⱏ ⰽⱐ ⱄⰲⱑⱅⱁⱆ · ⰴⰰ ⰰ̄ⰲⱔⱅ ⱄⱔ̄ ⰴⱑⰾⰰ ⰵ̄ⰳⱁ · Ⱑ̄ⰽⱁ ·:· ⱁ ⰱ҃ⰷⱑ ⱄⱘⱅⱏ ⱄⱐⰴⱑⰾⰰⱀ҃ ·· -
Ⰲⱏⱀⰹⰴⰵ ⰻ̄ⱄ҃ⱏ ᾽ⰻ ⱁ̄ⱆⱍⰵⱀⰻⱌⰹ ⰵ̄ⰳⱁ ⰲⱏ ⰸⰵⰿⰾ҃᾽ⱙ ᾽ⰻⱓ̄ⰴⰵⰻ̄ⱄⰽⱘ · ⰻ̄ ⱅⱁⱆ ⰶⰹⰲⱑⰰⱎⰵ ⱄⱐ ⱀⰹⰿⰹ ⰻ̄ ⰽⱃⱏⱎⱅⰰⰰⱎⰵ ·
ⰱⱑ ⰶⰵ ᾽ⰻⱁⰰⱀ҃ ⰽⱃⱏⱄⱅⱔ · ⰲⱏ ⰵ̄ⱀⱏⱀⱁⱀⱑ ⰱⰾⰻⰸⱐ ⱄⰰⰾⰻⰿⰰ · ᾽ⱑⰽⱁ ⰲⱁⰴⱏⰹ ⰿ᾽ⱀⱁⰳⱏⰹ ⰱⱑⰰ̄ⱈⱘ ⱅⱁⱆ · ᾽ⰻ ⱂⱃⰹⱈⱁⰶⰴⰰⰰ̄ⱈⱘ ⰻ̄ ⰽ҃ⱃⱎⱅⰰⰰ̄ⱈⱘ ⱄⱔ ·
ⱀⰵ ⱁ̄ⱆ ⰱⱁ ⰱⱑ ⰲⱏⱄⰰⰶⰴⰵⱀⱏ ⰲⱏ ⱅⰵⰿⱐⱀⰻⱌⱘ ⰻ̄ⱁ̄᾽ⰰⱀⱏ ·
ⰱⱏⰻⱄ҃ ⰶⰵ ⱄⱏⱅⱔⰷⰰⱀⰻⰵ̄ · ⱁⱅ҃ ⱁ̄ⱆⱍⰵⱀⰻⰽⱏ ⰻ̄ⱁ̄ⰰ̄ⱀⱁⰲⱏ ⱄⱏ ⰻ̄ⱓ̄ⰴⰵⰻ̄ · ᾽ⱁ ⱁ̄ⱍⰻⱎⱅⰵⱀⰹⰹ̄ ·
ⰻ̄ ⱂⱃⰻⰴⱘ ⰽⱐ ⰻ̄ⱁ̄ⰰⱀⱁⱆ ⰻ̄ ⱃⱑⱎⱔ ⰵ̄ⰿⱁ҃ⱆ ⱃⰰⰲ᾽ⰲⰹ̄ · ⰺ̄ⰶⰵ ⰱⱑ ⱄⱏ ⱅⱁⰱⱁⱙ̄ ⱀⰰ ⱁ̄ⱀⱁⰿⱏ ⱂⱁⰾⱁⱆ ⰻ̄ⰵ̄ⱃⰴⰰⱀⰰ · ⰵ̄ⰿⱁⱆⰶⰵ ⱅⱏⰹ ⱂⱁⱄⰾⱁⱆⱎⱐⱄⱅⰲⱁⰲⰰ · ⱄⱐ ⱁ̄ⱆⰱⱁ ⰽ҃ⱃⱎⱅⰰⰵ̄ⱅⱏ · ⰻ̄ ⰲⱏⱄⰹ ⰳⱃⱔⰴⱘⱅ ⰽⱐ ⱀⰵⰿⱁⱆ ·
ⱉⱅⱏⰲ[ⱑ]ⱎⱅⰰⰲⱏ ⰻ̄ⱁ̄ⰰ̄ⱀⱏ ⱃⰵⱍⰵ · ⱀⰵ ⰿⱁⰶⰵⱅⱏ ⱍ҃ⰾⰽⱏ ⱂⱃⰹⰵ̄ⰿⰰⱅⰹ ⱀⰻⱍⰵⱄⱁⰶⰵ ⰰ̄ⱎⱅⰵ ⱀⱑⱄⱅⱏ ⰴⰰⱀⱁ ⰵ̄ⰿⱁⱆ ⱄⱏ ⰲⱏⰹⱎⰵ ⱄⱐ ⱀ҃ⰱⱄⰵ ·
ⰲⱏⰻ ⱄⰰⰿⰻ ⰿⱀ̄ⱑ ⱄⱏⰲⱑⰴⱑⱅⰵⰾⱄⱅⰲⱁⱆⰵⱅⰵ · ⱑⰽⱁ ⱃⱑⱈⱏ ⱀⱑⱄⰿⱏ ⰰ̄ⰸⱏ ⱈ҃ⱏ · ⱀⱏ ⱑ̄ⰽⱁ ⱂⱁⱄⱐⰾⰰⱀⱏ ⰵⱄⰿⱏ ⱂⱃⱑⰴⱐ ⱀⰹⰿⱐ ·
ⰻ̄ⰿⱑⱔ̄ⰻ̄ ⱀⰵⰲⱑⱄⱅⱘ ⰶⰵⱀⰹⱈⱏ ⰵⱄⱅⱏ · ῾Ⰰ ⰴⱃⱁⰳⱐ ⰶⰵⱀⰹⱈⱁⰲⱏ ⱄⱅⱁⱔ̄ ⰻ̄ ⱂⱁⱄⰾⱁⱆⱎⰰⱔ̄ ᾽ⰵⰳⱁ ⱃⰰⰴⱁⱄⱅⰹⱙ̄ ⱃⰰⰴⱁⱆⰵ̄ⱅⱏ ⱄⱔ ⰸⰰ ⰳⰾⰰⱄⱏ ⰶⰵⱀⰹⱈⱁⰲⱏ · ⱄⰹ ᾽ⱁⱆⰱⱁ ⱃⰰⰴⱁⱄⱅⱐ ⰿⱁⱑ ⰻ̄ⱄⱂⰾⱏⱀⰻ ⱄⱔ ·
ⱁ̄ⱀⱁⰿⱁ҃ⱆ ⱂⱁⰴⱁⰱⰰⰵ̄ⱅⱏ ⱃⰰⱄⱅⰻ · ⰰ̄ ⰿⱀ̄ⱑ ⱀⰹⰸⰹⱅⰻ ⱄⱔ ·
ⰳⱃⱔⰴⱏⰹ ⱄⱏ ⰲⱏⰹⱎⰵ ⱀⰰⰴⱏ ⰲⱏⱄⱑⰿⰻ ⰵ̄ⱄⱅⱏ · ⰻ̄ ⱄⱘⰻ̄ ⱁⱅⱏ ⰸⰵⰿⰾ҃᾽ⱔ · ⱉⱅ҃ ⰸⰵⰿⰾ҃ⱔ̄ ⰵ̄ⱄⱅⱏ · ᾽ⰻ ⱁⱅ҃ ⰸⰵⰿⰾ҃ⱔ ⰳ҃ⰾⰵⱅⱏ · Ⰳⱃⱔⰴⱘⰻ̄ ⱁ̄ⱅ ⱀ҃ⰱⱄⰵ · ⱀⰰⰴⱏ ⰲⱄ̄ⱑⰿⰹ ⰵ̄ⱄⱅⱏ ·
Ⰵ̆ⰶⰵ ⰲⰹ̄ⰴ̄ⱑ ⰻ̄ ⱄⰾⱏⰹⱎⰰ · ⱄⰵ ⱂⱁⱄⰾⱁⱆⱎⱐⱄⱅⰲⱁⱆⰵ̄ⱅⱏ · ⰻ̄ ⱄⱏⰲⱑⰴⱑⱅⰵ҃ⰾⱐⱄⱅⰲⰰ ⰵ̄ⰳⱁ ⱀⰻⰽⱅ̄ⱁⰶⰵ ⱀⰵ ⱂⱃⰹⰵ̄ⰿⰾ҃ⰵ̄ⱅⱏ ·
ⱂⱃⰹⰵ̄ⰿⱏⰹ ⰵ̄ⰿⱁⱆ ⱄⱐⰲⱑⰴⱑⱅⰵⰾⱐⱄⱅ̄ⰲⱁ · ·:· ⰸⰰⱂⰵⱍⰰⱅⱐⰾⱑ · ⱑ[ⰽⱁ] ⰱ҃ⱏ ⰻ̄ⱄⱅⰹⱀⰵⱀⱏ ⰵ̄ⱄⱅⱐ ·· -

Ⰲⱏⱀⰻⰴⰵ ⰻ̄ⱄ҃ⱏ ⰲⱏ ⰳⱃⰰⰴⱏ ⱄⰰⰿⰰⱃⰵⰻ̄ⱄⰽⱐ · ⱀⰰⱃⰹⱌⰰⰵⰿⱏⰻ ⱄ᾽ⱁⱆⱈⰰⱃⱐ · ·:·̅ - ⰻ҃ⱄⰽⱃⱐ ⰲⱏⱄⰹ ⱙ̄ⰶⰵ ⰴⰰⱄⱅⱏ ⰻ̄ⰰ̄ⰽⱁⰲⱐ҃ ⰻ̄ⱁ̄ⱄⰹⱇⱁⱆ ⱄ҃ⱀⱁⱆ ⱄⰲⱁⰵ̄ⰿⱁⱆ ·
Ⰱⱑ ⰶⰵ ⱅⱁⱆ ⱄⱅⱁⱆⰴⰵⱀⰵⱌⱐ ⰻ̄ⰰ̄ⰽⱁⰲⰾⱐ · Ⰻ̄ⱄ҃ⱏ ⰶⰵ ⱅⱃⱁⱆⰶⰴⱏ ⱄⱔ ᾽ⱁⱅⱏ ⱂⱘⱅⰹ ⱄⱑⰴⱑⰰ̄ⱎⰵ ⱅⰰⰽⱁ ⱀⰰ ⱄⱅⱁⱆⰴⰵⱀ᾽ⱌⰻ · ⰳⱁⰴⰹⱀⰰ ⰶⰵ ⰱⱑ ⱑ̄ⰽⱁ ⱎⰵⱄⱅⰰⰰ̄ ·
῾Ⰻ ⱂⱃⰹⰴⰵ ⰶⰵⱀⰰ ⱁ̄ⱅⱏ ⱄⰰⰿⰰⱃⰹⱔ̄ ⱂⱁⱍⱃⱏⱂⰰⱅⱏ ⰲⱁⰴⱏⰹ · ⰳ҃ⰾⰰ ⰵ̄ⰻ̄ ⰻ̄ⱄ҃ⱏ ⰴⰰⰶⰴⱏ ⰿⰻ ⱂⰹⱅⰹ ·
ⱁ̄ⱆⱍⰵⱀⰻⱌⰻ ⰱⱁ ⰵ̄ⰳⱁ ⱁ̄ⱎⱐⰾⰹ ⰱⱑⰰ̄ⱈⱘ ⰲⱏ ⰳⱃⰰⰴⱏ · ⰴⰰ ⰱⱃⰰⱎⱏⱀⰰ ⰽⱁⱆⱂⱔⱅⱏ ·
Ⰳ҃ⰾⰰ ⰵ̄ⰿⱁⱆ ⰶⰵⱀⰰ ⱄⰰⰿⰰⱃⱑⱀⱏⰹⱀⰻ · ⰽⰰⰽⱁ ⱅⱏⰹ ⰻ̄ⱓ̄ⰴⰵⰻ̄ ⱄⱏⰹ ⱂⱃⱁⱄⰹⱎⰻ ⱁ̄ⱆ ⰿⰵⱀⰵ ⱂⰹⱅⰹ · ⰶⰵⱀⱏⰹ ⱄⰰⰿⰰⱃⱑⱀⱏⰻⱀⱔ ⱄⱘⱎⱅⱔ · Ⱀⰵ ⱂⱃⰻⰽⰰⱄⰰⱙ̄ⱅⱏ ⰱⱁ ⱄⱔ ⰻ̄ⱓ̄ⰴⰵⰻ̄ ⱄⰰⰿⰰⱃⱑⱀⰵⱈ ·
Ⱉⱅ҃ⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰵ̄ⰻ̄ Ⰰ̄ⱎⱅⰵ ⰱⰻ ⰲⱑⰴⱑⰾⰰ҃ ⰴⰰⱃⱏ ⰱ҃ⰶⰹⰻ · ⰻ̄ ⰽⱅ̄ⱁ ⰵ̄ⱄⱅⱏ ⰳ҃ⰾⱔⰻ̄ ⱅⰹ ⰴⰰⰶⰴⱏ ⰿⰹ ⱂⰹⱅⰹ · ⱅⱏⰹ ⰱⰹ ⱂⱃⱁⱄⰹⰾⰰ ⱁ̆ⱆ ⱀⰵⰳⱁ · ⰻ̄ ⰴⰰⰾⱏ ⱅⰻ ⰱⰹ ⰲⱁⰴⱘ ⰶⰹⰲⱘ ·
ⰳ҃ⰾⰰ ⰵ̄ⰿⱁⱆ ⰶⰵⱀⰰ · ⰳ҃ⰻ ⱀⰻ ⱂⱁⱍⱃⱏⱂⰰⰾⱀⰻⰽⰰ ⰻ̄ⰿⰰⱎⰹ ᾽ⰻ ⱄⱅⱁⱆⰴⰵⱀⰵⱌⱐ ⰵ̄ⱄⱅⱏ ⰳⰾⱘⰱⱁⰽⱏ · ᾽ⱁⱅ ⰽⱘⰴⱑ ⱁ̄ⱆⰱⱁ ⰻ̄ⰿⰰⱎⰹ ⰲⱁⰴⱘ ⰶⰹⰲⱘ ·
Ⰵ̄ⰴⰰ ⱅⱏⰻ ⰱⱁⰾⰹⰻ̄ ⰵ̄ⱄⰻ ⱁ̄ⱌ҃ⰰ ⱀⰰⱎ҃ⰳⱁ ⰻ̄ⰰ̄ⰽⱁⰲ̆ⰰ · ⰺ̄ⰶⰵ ⰴⰰⱄⱅⱏ ⱀⰰⰿⱏ ⱄⱅⱁⱆⰴⰵⱀⰵⱌ᾽ⱐ ⱄⱐ̄ · Ⰻ̄ ⱅⱐ ⰻ̄ⰸ ⱀⰵⰳⱁ ⱂⰹⱅⱏ · ⰻ̄ ⱄ҃ⱀⰲⰵ ⰵ̄ⰳⱁ ⰻ̄ ⱄⰽⱁⱅⰹ ⰵ̄ⰳⱁ ·
᾽̄Ⱉⱅⱏⰲⱑⱎⱅⰰⰲⱏ ⰻ̄ⱄ҃ⱏ ⱃⰵⱍⰵ ⰵ̄ⰻ̄ · Ⰲⱄ̄ⱑⰽⱏ ⱂⰹ᾽ⱔⱔⰻ̄̄҃ ⱁ̄ⱅⱏ ⰲⱁⰴⱏⰹ ⱄⰵⱔ̄ · ⰲⱏⰶⰴ̄ⱔⰶⰴⰵⱅ ⱄⱔ ⱂⰰⰽⱏⰹ ·
Ⰰ̄ ⰺ̄ⰶⰵ ⱂⰹⰵ̄ⱅⱏ ⱁⱅ҃ ⰲⱁⰴⱏⰹ · ᾽ⱙ̄ⰶⰵ ⰰ̄ⰸⱐ ⰴⰰⰿⱏ ⰵ̄ⰿⱁⱆ · Ⱀⰵ ⰻ̄ⰿⰰⱅⱏ ⰲⱏⰶⰴⱔⰴⰰⱅⰹ ⱄⱔ ⰲⱐ ⰲⱑⰽ҃ · Ⱀⱏ ⰲⱁⰴⰰ · ⱙ̆ⰶⰵ ⰰⰸⱐ ⰴⰰⰿⱏ ⰵ̄ⰿⱁⱆ · ⰱⱘⰴⰵⱅⱏ ⰲⱏ ⱀⰵⰿⱏ ⰻ̄ⱄⱅⱁⱍⱐⱀⰻⰽⱏ ⰲⱁⰴⱏⰻ · ⰲⱏⱄⰾⱑⱂⰾⱙⱎⱅⱔⱔ̄ ⰲⱏ ⰶⰻⰲⱁⱅⱏ ⰲⱑⱍⱏⱀⱏⰹ᾽ⰻ ·
ⰳ҃ⰾⰰ ⰽⱐ ⱀⰵⰿⱁⱆ ⰶⰵⱀⰰ · ⰳ҃ⰻ ⰴⰰⰶⰴⱏ ⰿⰹ ·:· ⱄⰹⱙ̄̄ ⰲⱁⰴⱘ · ⰴⰰ ⱀⰹ ⰶⱔⰶ᾽ⰴⱘ ⱀⰹ ⱂⱃⰹⱈⱁⰶⰴⱘ ·:· ⱄⱑⰿⱁ҃ ⱂⱁⱍⱃⱏⱂⰰⱅⱏ ·
ⰳ҃ⰾⰰ ᾽ⰵⰻ̄ ᾽҃ⰻⱄⱏ · Ⰻ̄ⰴⰹ ⰻ̄ ⱂⱃⰻⰳⰾⰰⱄⰹ ⰿⱘⰶⰰ ⱄⰲⱁ҃ⰵ̄ⰳⱁ ⰻ̄ ⱂⱃⰻⰴⰹ ᾽ⱄⱑⰿⱁ ·
ⱉⱅ҃ⰲⱑⱎⱅⰰ ⰶⰵⱀⰰ ⰻ ⱃⰵⱍⰵ ⰵ̄ⰿⱁⱆ ⱀⰵ ⰻ̄ⰿⰰⰿ ⰿⱘⰶⰰ · Ⰳ҃ⰾⰰ ⰵ̄ⰻ̄ ⰻ̄ⱄ҃ⱏ ⰴⱁⰱⱃⱑ ⱃⰵⱍⰵ ⱑ̄ⰽⱁ ⰿⱘⰶⰰ ⱀⰵ ⰻⰿⰰⰿⱏ ·
Ⱂⱔⱅⱐ ⰱⱁ ⰿⱘⰶⱐ ᾽ⰻⰿⱑⰾⰰ ⰵ̄ⱄⰹ · ⰻ̄ ⱀⱏⰹⱀⱑ ⰵ̄ⰳⱁⰶⰵ ⰻ̄ⰿⰰⱎⰹ ⱀⱑⱄⱅⱐ ⱅⰻ ⰿⱘⰶⱐ · Ⱄⰵ ⰲⱏ ⰻ̄ⱄⱅⰹⱀⱘ ⱃⰵⱍⰵ ·
ⰳ҃ⰾⰰ ᾽ⰵⰿⱁⱆ ⰶⰵⱀⰰ · Ⰳ҃ⰻ ⰲⰻⰶⰴⱘ ⱑ̄ⰽⱁ ⱂⱃⱃⱁⰽ҃ ᾽ⰵⱄⰹ ⱅⱏⰹ ·
ⱁ̄ⱌ҃ⰹ ⱀⰰⱎⰻ ⱂⱁⰽⰾⱁⱀⰻⱎⱔ ·:· ⰲⱏ ⰳⱁⱃⱑ ⱄⰵⰻ̄ · ⰻ̄ ⰲⱏⰹ ⰳ҃ⰾⰵ҃ⱅⰵ ⱑ̄ⰽⱁ ⰲⱏ ⰵ̄ⱃⰾ҃ⰿⱑ ᾽ⰵⱄⱅⱏ ⰿⱑⱄⱅⱁ · ⰻ̄ⰴⰵⰶⰵ ⰽⰾⰰⱀⱑⱅⰹ ⱄⱔ ⱂⱁⰴⱁⰱⰰⰵ̄ⱅⱏ ·
ⰳ҃ⰾ҃ⰰ ᾽ⰵⰻ̄ ⰻ̄ⱄ҃ⱏ ⰶⰵⱀⱁ · ⰲⱑⱃⱘ ⰿⰻ ⰻ̄ⰿⰹ · Ⱑ̄ⰽⱁ ⰳⱃⱔ̄ⰴⰵⱅⱏ ⰳⱁⰴⰹⱀⰰ · Ⰵ̄ⰳⰴⰰ ⱀⰻ ⰲⱏ ⰳⱁⱃⱑ ⱄⰵⰻ̄ ⱀⰻ ⰲⱏ ⰵ̄ⱃⰾ҃ⰿⱑⱈⱏ ⱂⱁⰽⰾⱁⱀⰻⱅⰵ ⱄⱔ ⱁ̄ⱌ҃ⱓ ·
Ⰲⱏⰹ ⰽⰾⰰⱀⱑⱅⰵ ⱄⱔ ⰵ̄ⰳⱁⰶⰵ ⱀⰵ ⰲⱑⱄⱅⰵ · ⰿⱏⰹ ⰶⰵ ⰽⰾⰰⱀⱑⰵⰿⱏ ⱄⱔ ⰵ̄ⰳⱁⰶⰵ ⰲⱑⰿⱏ · ·:· ⱑ̄ⰽⱁ ⱄ҃ⱂⱄⰵⱀⰻⰵ̄ ⱁ̄ⱅⱏ ⰻ̄ⱓ̄ⰴⰵⰻ̄ ⰵ̄ⱄⱅⱏ ·
Ⱀⱏ ⰳⱃⱔⰴⰵⱅⱏ ⰳⱁⰴⰻⱀⰰ ⰻ̄ ⱀⱀ̄ⱑ ⰵ̄ⱄⱅⱏ · ⰵ̄ⰳⰴⰰ ⰻ̄ⱄⱅⰻⱀⱀ̆ⰻⰻ̄ ⱂⱁⰽⰾⱁⱀⱀ̆ⰻⱌⰻ ⱂⱁⰽⰾⱁⱀⱔⱅⱐ ⱄⱔ ᾽҃ⱁⱌⱓ · ⰴ҃ⱈⱁⰿⱏ ⰻ̄ ⰻ̄ⱄⱅⰻⱀⱁⱙ̆ · ⰻ̄ⰱⱁ ᾽҃ⱁⱌⱐ ⱅⰰⱌⱑⱈⱏ ⰻ̄ⱎⱅⰵⱅⱏ · ⰽⰾⰰⱀⱑⱙ̄ⱎⱅⰻⰻ̄ⱈⱏ ⱄⱔ ⰵ̄ⰿⱁⱆ ·
ⰴ҃ⱈⱏ ⰵ̄ⱄⱅⱏ ⰱ҃ⱏ · ⰺ̄ⰶⰵ ⰽⰾⰰⱀⱑⰵ̄ⱅⱏ ⱄⱔ ⰵ̄ⰿⱁⱆ · ⰴ҃ⱈⱁⰿⱏ ⰻ̄ ⰻ̄ⱄⱅⰹⱀⱁⱙ̄ ⰴⱁⱄⱅⱁⰻ̄ⱅⱏ ⰽⰾⰰⱀⱑⱅⰹ ⱄⱔ ·
Ⰳ҃ⰾⰰ ⰵⰿⱁⱆ ⰶⰵⱀⰰ ⰲⱑⰿⱐ ᾽ⱑⰽⱁ ⰿⰵⱄⰹⰰ̄ ⱂⱃⰻⰴⰵⱅ · ⰳ҃ⰾⰵⰿⱏⰹ ⱈ҃ⱏ · ·:· ⰻ̄ ⰵ̄ⰳⰴⰰ ⱅ҃ⱏ ⱂⱃⰹⰴⰵⱅⱏ · ⰲⱏⰸⰲⱑⱄⱅⰹⱅⱏ ⱀⰰⰿⱏ ⰲⱏⱄⱑ ·
Ⰳ҃ⰾⰰ ⰵ̄ⰻ̄ ⰻ҃ⱄⱏ Ⰰ̄ⰸⱐ ⰵ̄ⱄⰿⱏ ⰳ҃ⰾⱔⰻ̄ ⱄⱏ ⱅⱁⰱⱁ᾽ⱙ ·
῾Ⰻ ⱅⱁⰳⰴⰰ ⰶⰵ ⱂⱃⰹⰴⱘ ⱁ̄ⱆⱍⰵⱀⰻⱌⰹ ⰵ̄ⰳⱁ · ῾Ⰻ ⱍⱓⰶⰴⰰ᾽ⰰⱈⱘ ⱄⱔ ⱑ̄ⰽⱁ ⱄⱏ ⰶⰵⱀⱁⱙ̄ ⰳ҃ⰾⰰⰰ̄ⱎⰵ · ᾽ⰻ ⱀⰻⰽⱅ̄ⱁⰶⰵ ⱀⰵ ⱃⰵⱍⰵ ⱍⰵⱄⱁ ⰻ̄ⱎⱅⰵⱎⰹ · ⰾⰹ ⱍⱐⱅⱁ ⰳ҃ⰾⰵⱎⰻ ·:· ⱄⱐ ⱀⰻⰿⱏ ·
Ⱁ̄ⱄⱅⰰⰲⰹ ⰶⰵ ⰲⱁⰴⱁⱀⱁⱄⱏ ⱄⰲⱁⰻ̄ ⰶⰵⱀⰰ · ⰻ̆ ··̅ ⰻⰴⰵ ⰲⱏ ⰳⱃⰰⰴⱏ ⰻ̄ ⰳ҃ⰾⰰ ⱍ҃ⰾⰽⱁⰿⱏ ·
Ⱂⱃⰹⰴⱑⱅⰵ ⰲⰹⰴⰹⱅⰵ ⱍ҃ⰾⰽⰰ · ⰺ̄ⰶⰵ ⱃⰵⱍⰵ ⰿⱏⱀⱑ · ⰲⱄⱑ̄ ⰵ҃ⰾⰹⰽⱁ ⱄⱏⱅⰲⱁⱃⰹⱈⱏ · Ⰵ̄ⰴⰰ ⱅⱏ ᾽ⰵⱄⱅⱏ ⱈ҃ⱏ ·
Ⰻ̆ⰸⰹ{ⰴⱘ}ⰴⱘ ⰶⰵ ⰻ̄ⰸ ⰳⱃⰰⰴⰰ · ⰻ̄ ⰳⱃⱔⰴⱑ᾽ⰰⱈⱘ ⰽⱐ ⱀⰵⰿⱁⱆ ·
Ⰿⰵ᾽ⰶⰴⱓ ⰶⰵ ⱄⰹⰿⱏ · ⰿⱁⰾⱑⰰ̄ⱈⱘ ⰻ̄ ⱁ̆ⱆⱍⰵⱀⰹⱌⰻ ⰵ̄ⰳⱁ ⰳ҃ⰾⱙⱎⱅⰵ · ⱁ̄ⱆⱍⰻⱅⰵⰾⱓ ᾽ⱑⰶⰴⱏ ·
ⱁ\ⱀⱏ ⰶⰵ ⱃⰵⱍⰵ ⰽⱐ ⱀⰹⰿⱏ · ῾Ⰰⰸⱐ ⰱⱃⰰ᾽ⱎⱀⱁ ⰻ̄ⰿ{ⰰⰿ}ⰰⰿⱏ ⱑ̄ⱄⱅⰹ · ⰵ̄ⰳⱁⰶⰵ ⰲⱏⰹ ⱀⰵ ⰲⱑⱄⱅⰵ ·
ⰳ҃ⰾⰰⰰ̄ⱈⱘ ⰶⰵ ⱁ̄ⱆⱍⰵⱀⰻⱌⰻ ⰵ̄ⰳⱁ ⰽⱐ ⱄⰵⰱⱑ · Ⰵ̄ⰴⰰ ⰽⱐ᾽ⱅⱁ ⱂⱃⰻⱀⰵⱄⰵ ⰵ̄ⰿⱁⱆ ⱑ̄ⱄⱅⰹ ·
ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⰿⱁ᾽ⰵ ⰱⱃⰰⱎⱀⱁ ⰵ̄ⱄⱅⱏ · ⰴⰰ ⱅⰲⱁⱃⱙ ⰲⱁⰾⱙ ⱂⱁⱄⱐ{ⱂⱁⱄⱏ}ⰾⰰⰲⱏⱎⰰⰰ̄ⰳⱁ ⰿⱔ · ⰻ̄ ⱄⱏⰲⱃⱏⱎⱘ ⰴⱑⰾⱁ ᾽ⰵⰳⱁ ·
Ⱀⰵ ⰲⱏⰻ ⰾⰹ ⰳ҃ⰾⰵⱅⰵ · ⱑ̄ⰽⱁ ⰵ̄ⱎⱅⰵ ⰳ҃ ⰿ҃ⱑ҃ⱌⰻ ⱄⱘⱅⱏ · ⰻ̄ ⰶⱔⱅⰲⰰ ⱂⱃⰹⰴⰵⱅⱏ · Ⱄⰵ ⰳ҃ⰾⱙ ⰲⰰⰿⱏ · ⰲⱏⰸⰲⰵⰴⱑⱅⰵ ⱁ̄ⱍⰻ ⰲⰰⱎⰻ ⰻ̄ ⰲⰹⰴⰹⱅⰵ ⱀⰻⰲⱏⰻ · ⱑ̄ⰽⱁ ⱂⰾⰰⰲⱏⰻ ⱄⱘⱅ ⰽⱐ ⰶⱔⱅⰲⱑ ᾽ⱓ̄ⰶⰵ ·
Ⰻ̆ ⰶⱐⱀⱔⰻ̄ ⰿⱐⰸⰴⱘ ⱂⱃⰻⰵ̄ⰿⰾ҃ⰵ̄ⱅⱏ · ⰻ̄ ⱄⱐⰱⰻⱃⰰⰵ̄ⱅⱏ ⱂⰾⱁⰴⱏ ⰲⱏ ⰶⰻⰲⱁⱅⱏ ⰲⱑⱍⱐⱀⱏⰻ · ⰴⰰ ⱄⱑⱔ̄ⰻ̄ ⰲⱏ ⰽⱁⱆⱂⱑ ⱃⰰⰴⱁⱆⰵ̄ⱅⱏ ⱄⱔ ⰻ̄ ⰶⱐⱀⱔⰻ̄ ·
Ⱁ̄ ⱄⰵⰿⱏ ⰱⱁ ⱄⰾⱁⰲⱁ ⰵ̄ⱄⱅⱏ ⰻ̄ⱄⱅⰹⱀⱏⱀⱁⰵ̄ · Ⱑ̄ⰽⱁ ⰻ̄ⱀⱏ ⰵ̄ⱄⱅⱏ ⱄⱑⱔ̄ⰻ̄ ⰻ̄ ⰻ̄ⱀⱏ ⰵ̄ⱄⱅⱏ ⰶⱐⱀⱔⰻ̄ ·
Ⰰ̄ⰸⱐ ⰶⰵ ⰲⱏⰻ ⱂⱁⱄⱐⰾⰰⱈⱏ ⰶⱔⱅⱏ · ⰻ̄ⰴⰵⰶⰵ ⰲⱏⰹ ⱀⰵ ⱅⱃⱁⱆⰴⰹⱄⱅⰵ ⱄⱔ · ᾽ⰻⱀⰻ ⱅⱃⱁⱆⰴⰻⱎⱔ ⱄⱔ · ⰻ̄ ⰲⱏ ⱅⱃⱁⱆⰴⱏ ᾽ⰻⱈⱏ ⰲⱏⱀⰻⰴⰵⱅⰵ ·
῾Ⱉ̄ⱅ ⰳⱃⰰⰴⰰ ⰶⰵ ⱅⱁⰳⱁ ⰿⱀⱁ̄ⰷⰹ ⰲⱑⱃⱁⰲⰰⱎⱔ ⰲⱐ ⱀⱐ ⱁⱅ҃ ⱄ᾽ⰰⰿⰰⱃⱑⱀ · ⰸⰰ ⱄⰾⱁⰲⱁ ⰶⰵⱀⱑ ⱄⱏⰲⱑⰴⱑⱅⰵⰾⱐⱄⱅⰲⱁⱆⱙ̄ⱎⱅⰹ · ⱑ̄ⰽⱁ ⱃⰵⱍⰵ ⰿⰻ ⰲⱐⱄⱑ ⰵ̄ⰾⰹⰽⱁ ⱄⱏⱅⰲⱁ҃ⱃⰹⱈⱏ ·
Ⰵ҃ⰳⰴⰰ ⰶⰵ ⱂⱃⰻⰴⱘ ⰽⱏ ⱀⰵⰿⱁⱆ ⱄⰰⰿⰰⱃⱑⱀⰵ · ⰿⱁⰾⱑⰰ̄ⱈⱘ ⰻ̄ ⰴⰰ ⰱⰻ ⱂⱃⱑⰱⱏⰻⰾⱏ ⱁ̄ⱆ ⱀⰻⱈⱏ · Ⰻ̄ ⱂⱃⱑⰱⱏⰹⱄ҃ ⱅⱁⱆ ⰴⱐⰲⰰ ⰴⱐⱀⰹ ·
ⰻ̄ ⰿⱀ̄ⱁⰷⰻ ⱂⰰⱍⰵ ⰲⱑⱃⱁⰲⰰⱎⱔ ⰸⰰ ⱄⰾⱁⰲⱁ ⰵ̄ⰳⱁ ·
ⰶⰵⱀⱑ ⰶⰵ ⰳ҃ⰾⰰ᾽ⰰⱈⱘ · Ⱑ̄ⰽⱁ ⱁ̄ⱆⰶⰵ ⱀⰵ ⰸⰰ ⱅⰲⱁⱙ̄ ⰱⰵⱄⱑⰴⱘ ⰲⱑⱃⱁⱆⰵ̄ⰿⱏ · Ⱄⰰⰿⰻ ⰱⱁ ⱄⰾⱏⰹⱎⰰⱈⱁⰿⱏ · [ⰻ̄] ⰻ̄ ⰲⱑⰿⱏ · ⱑ̄ⰽⱁ ⱄⱐ ᾽ⰵⱄⱅⱏ ⰲⱏ ⰻ̄ⱄⱅⰻⱀⱘ · Ⱄ҃ⱂⱄⱏ ⰲⱄⰵⰳⱁ ⰿⰻⱃⰰ̄ ⱈ҃ⱏ ·· -
ⰱⱑ ⰵ̄ⱅⰵⱃⱏ ⱌ҃ⱃⱐ ⰿⱘⰶⱐ · ᾽ⰵⰳⱁⰶⰵ ⱄ҃ⱀⱏ ⰱⱁⰾⱑⰰⱎⰵ · ⰲⱏ ⰽⰰⱂⰵⱃⱀⰰ᾽ⱁⱆⰿⱑ ·
Ⱄⱐ ⱄⰾⱏⰻⱎⰰⰲⱏ ⱑ̄ⰽⱁ ⰻ̄ⱄ҃ⱏ ⱂⱃⰹⰴⰵ · ⱁⱅ҃ ⰻ̄ⱓ̄ⰴⰵⱔ̄ ⰲⱏ ⰳⰰⰾⰹⰾⰵ᾽ⱙ · ⰻ̄ⰴⰵ ⰽⱐ ⱀⰵⰿⱁⱆ ⰻ̄ ⰿ҃ⰾ҃ⱑⰰ̄ⱎⰵ ⰻ̄ · ⰴⰰ ⱄⱐⱀⰻⰴⰵⱅⱏ ⰻ̄ ⰻ̄ⱌⱑⰾⰹⱅⱏ ⱄ҃ⱀⰰ ⰵ̄ⰳⱁ · ⰱⱑ ⰱⱁ ⱁ̄ⱆⰿⰻⱃⰰ᾽ⱔ ·
ⰻ̄ ⱃⰵⱍⰵ ⰽⱐ ⱀⰵⰿⱁⱆ ⰻ҃ⱄⱏ · Ⰰ̄ⱎⱅⰵ ⰸⱀⰰⰿⰵⱀⰹⰻ̄ ⱍⱓⰴⰵⱄⱏ ⱀⰵ ⰲⰹⰴⰹⱅⰵ · ⱀⰵ ⰻ̄ⰿⰰⱅⰵ ⰲⱑⱃⱏⰹ ⱔ̄ⱅⰹ ·
ⰳ҃ⰾⰰ ⰽⱐ ⱀⰵⰿⱁⱆ ⱌ҃ⱃⱐ ⰿⱘⰶⱐ · ⰳ҃ⰹ ⱄⱐⱀⰻⰴⰹ ⱂⱃⱑⰶⰴⰵ ⰴⰰ ⱀⰵ ⱁ̄ⱆⰿⱐⱃⰵⱅⱏ ᾽ⱁⱅⱃⱁⱍⱔ ⰿⱁ᾽ⰵ ·
ⰳ҃ⰾⰰ ⰽⱐ ⱀⰵⰿⱁ҃ⱆ ᾽҃ⰻⱄⱏ · ⰻ̄ⰴⰹ ⱄ҃ⱀⱏ ⱅⰲⱁⰻ̄ ⰶⰹⰲⱏ ⰵ̄ⱄⱅⱐ · Ⰻ̆ ⰲⱑⱃⱘ ⰵ̄ⰿⱏ ⱄⰾⱁⰲⰵⱄⰹ ⱍ҃ⰽⱏ ⰵ̄ⰶⰵ ⱃⰵⱍⰵ ⰵ̄ⰿⱁⱆ ⰻ̄ⱄ҃ⱏ · ⰻ̄ⰴⱑⰰ̄ⱎⰵ ·
Ⰰ̄ⰱⰹⰵ ⰶⰵ ⱄⱏⱈⱁⰴⱔⱎⱅⱓ ⰵ̄ⰿⱁⱆ · ⱄⰵ ⱃⰰⰱⰻ ⰵ̄ⰳⱁ ⱄⱐⱃⱑⱅⱁⱎⱔ ⰻ̄ ⰳ҃ⰾⱎⱅⰵ · Ⱑ̄ⰽⱁ ⱄ҃҃ⱀⱏ ⱅⰻ ⰶⰹⰲⱏ ⰵ̄ⱄⱅⱐ ·
ⰲⱏⱂⱃⰰⱎⰰⰰ̄ⱎⰵ ⰶⰵ ⰲⰹⱀⱏⰹ ⱁⱅ҃ ⱀⰻⱈⱏ · ⰲⱏ ⰽⱘⱙ̄ ⰳⱁⰴⰹⱀⱘ ⱄⱁⱆⰾⱑⰵ̄ ⰵ̄ⰿⱁⱆ ⰱⱏⰹⱄ҃ · ⱃⱑⱎⱔ ⰶⰵ ⰵ̄ⰿⱁⱆ ⱑ̄ⰽⱁ ⰲⱍⰵⱃⰰ̅̅̅ ·:· ⰲⱏ ⰳⱁⰴⰻⱀⱘ ⱄⰵⰴⰿⱘⱙ̄ ⱁ̄ⱄⱅⰰⰲⰹ ⰻ̄ ⱁ̄ⰳⱀⱐ ·
ⱃⰰⰸⱁⱆⰿⱑ ⰶⰵ ⱁ̄ⱌ҃ⱏ ⰵ̄ⰳⱁ · ⱑ̄ⰽⱁ ⱅⰰ҃ ⰱⱑ ⰳⱁⰴⰹⱀⰰ ⰲⱏ ⱀⱙⰶⰵ ⱃⰵⱍⰵ ᾽ⰵⰿⱁⱆ ⰻ̄ⱄ҃ⱏ · ⰶⰹⰲⱏ ⰵ̄ⱄⱅⱏ ⱄ҃ⱀⱏ ⱅⰲⱁ᾽ⰻ · ᾽ⰻ ⰲⱑⱃⱁⰲⰰ ⱄⰰⰿⱏ ᾽ⰻ ⰴⱁⰿⱏ ⰵ̄ⰳⱁ ⰲⰵⱄⱐ ·
Ⱄⰵ ⱂⰰⰽⱏⰹ ⰲⱐⱅⱁⱃⰹⱌⰵⱙ̄ ⰻ̄ⱄ҃ⱏ ⱍⱓⰴⱁ ⱄⱏⱅⰲⱁⱃⰹ · Ⱂⱃⰻⱎⰵ[ⰴⱏ] ⱁⱅ҃ ⰻ̄ⱓ̄ⰴⰵⱔ̄ ⰲ᾽ⰳⰰⰾⰹⰾⰵ̑ⱙ҃ ·· -

ⰲⱏⱀⰹⰴⰵ ⰻ̄ⱄ҃ⱏ ⰲⱏ ⰻⰵⱃⰾ҃ⰿⱏ ·
Ⰵ̄ⱄⱅⱏ ⰶⰵ ⰲⱏ ⰵ̄ⱃⰾ҃ⰿⱑⱈⱏ ⱀⰰ ⱁ̄ⰲ᾽ⱍⰹⰻ ⰽⱘⱂⱑⰾⰹ · ⱑ̄ⰶⰵ ⱀⰰⱃⰹⱌⰰⰵⱅⱐ ⰲⰹⱅⰵⰸⰴⰰ · ⱂⱔⱅⱐ ⱂⱃⰻⱅⰲⱁⱃⱏ ᾽ⰻⰿⱘⱎⱅⰹ ·
ⰲ̄ⱏ ⱅⱑⱈⱏ ⰶⰵ ⰾⰵⰶⰰⰰ̄ⱎⰵ ⰿⱀ̄ⱁⰶⱐⱄⱅⰲⱁ ⰱⱁⰾⱔⱎⱅⰹⰻ̄ⱈⱏ · ⱄⰾⱑⱂⱏ ⱈⱃ̄ⱁⰿⱏ ⱄ᾽ⱁⱆⱈⱏ · ⱍⰰⱙ̄ⱎⱅⰻⰻ̄ⱈⱏ ⰴⰲ̄ⰹⰶⰵⱀⰹⱑ̄ ⰲⱏ ⰲⱁⰴⱑ ·
Ⰰ̄ⱀ҃ⰼⰾⱏ ⰱⱁ ⰳ҃ⱀⱏ ⱀⰰ ⰲⱄⱑⰽⱁ ⰲⱃⱑⰿⱔ · ⰿⱏⰹⱑⱎⰵ ⱄⱔ ⰲⱏ ⰽⱘⱂⱑⰾⰹ ⰻ̄ ⰲⱏⰸⰿⱘⱎⱅⰰ᾽ⰰⱎⰵ ⰲⱁⰴⱘ ·:· ⰻ̄ ⱁ̄ⱈⱁⰶⰴⰰⰰ̄ⱎⰵ · ⰻ̄ ⰺ̄ⰶⰵ ⱂⱃⱑⰶⰴⰵ ⰲⱏⰾⰰⰶⰰⰰ̄ⱎⰵ ⱂⱁ ⰲⱏⰸⰿⱘⱎⱅⰵⱀⰹⰻ̆ ⰲⱁⰴⱏⰹ ⱄⱏⰴⱃⰰⰲⱏ ⰱⱏⰹⰲⰰⰰ̄ⱎⰵ ·
ⰱⱑ ⰶⰵ ⱅⱁⱆ ⰵ̄ⱅⰵⱃⱏ ⱍ҃ⰾⰽⱐ · ̑ⰼ ᾽ⰻ ̑ⰷ ⰾⱑⱅ҃ ⰻ̄ⰿⱏⰹ ⰲⱏ ⱀⰵⰴⱘⰷⱑ ⱄⰲⱁ᾽ⰵⰿⱏ ·
Ⱄⰵⰳⱁ ⰲⰹⰴⱑⰲⱏ ⰻ̄ⱄ҃ⱏ ⰾⰵⰶⱔⱎⱅ[ⰰ] ᾽ⰻ ⱃⰰⰸⱁⱆⰿⱑⰲⱐ · ⱑ̄ⰽⱁ ⰿⱀ̄ⱁⰳⰰ ⰾⱑⱅⰰ ⱓ̄ⰶⰵ ⰻ̄ⰿⱑⰰ̄ⱎⰵ · Ⰳ҃ⰾⰰ ⰵ̄ⰿⱁⱆ Ⱈⱁⱎⱅⰵⱎⰹ ⰾⰹ ⱌⱑⰾ? ⰱⱏⰻⱅⰹ ·
ⱉⱅ҃ⰲⱑⱎⱅⰰ ⰵⰿⱁⱆ ⱀⰵⰴⱘⰶⱐⱀⱏⰹ ᾽ⰵⰻ̆ ⰳ҃ⰻ · ⱍ҃ⰾⰽⰰ ⰶⰵ ⱀⰵ ⰻ̄ⰿⰰⰿⱏ · ⰴⰰ ⰵ̄ⰳⰴⰰ ⰲⱏⰸⰿⱘⱅⰹⱅⱏ ⱄⱔ ⰲⱁⰴⰰ · ⰲⱏⰲⱃⱏⰶⰵⱅ ⰿⱔ ⰲⱏ ⰽⱘⱂⱑⰾⱐ · ῾Ⰵⰳⰴⰰ ⰶⰵ ⱂⱃⰹⱈⱁⰶⰴⱘ҃ ⰰ̄ⰸⱐ · ⰻ̄ⱀⱏ ⱂⱃⱑⰶⰴⰵ ⰿⰵⱀⰵ ⰲⱏⰾⰰⰸⰹⱅ ·
Ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · Ⰲⱏⱄⱅⰰⱀⰻ ⰻ̄ ⰲⱏⰸⱐⰿⰻ҃ ⱁ̄ⰴⱃⱏ ⱅⰲⱁⰻ̆ ᾽ⰻ ᾽ⰻⰴⰹ ⰲⱏ ⰴⱁⰿⱏ ⱅⰲⱁⰻ̄ ·
Ⰻ̄ ⰰ̄ⰱⰹⰵ̄ ⱌⱑⰾⱐ ⰱⱏⰹⱄ҃ ⱍ҃ⰾⰽⱏ · ⰻ̄ ⰲⱏⰸⱔⱅ ⱁ̄ⰴⱃⱏ ⱄⰲⱁⰻ̄ ⰻ̄ ⱈⱁⰶⰴⰰⰰ̄ⱎⰵ · ⰱⱑ ⰶⰵ ⱄⱘⰱⱁⱅⰰ ⰲⱏ ⱅⱏ ⰴⰵⱀⱐ ·
Ⰳ҃ⰾⰰⰰ̄ⱈⱘ ⰶⰵ ᾽ⰻⱓ̄ⰴⰵⰻ̄ ᾽ⰻⱌⱑⰾⱑⰲⱏⱎⱁⱆⰿⱁⱆ ⱄⱘⰱⱁⱅⰰ ⰵ̄ⱄⱅⱏ ⰻ̄ ⱀⰵ ⰴⱁⱄⱅⱁⰻ̄ⱅⱏ ⱅⰹ ⰲⱏⰸⱔⱅⰹ ⱁ̄ⰴⱃⰰ ⱄⰲⱁⰵ̄ⰳⱁ ·
Ⱁ̄ⱀⱏ ⰶⰵ ⱁⱅ҃ⰲⱑⱎⱅⰰ ⰻ̄ⰿⱏ · ⰺ̄ⰶⰵ ⰿⱔ ⱄⱏⱅⰲⱁⱃⰹ ⱌⱑⰾⰰ · ⱅⱏ ⰿⱀⱑ̄ ⱃⰵⱍⰵ · ⰲⱏⰸⱐⰿⰹ ⱁ̄ⰴⱃⱏ ⱄⰲⱁⰻ̄ ⰻ̄ ⱈⱁⰴⰹ ·
Ⰲⱏⱂⱃⱁⱄⰻⱎⱔ ⰶⰵ ⰻ̄ ⰽⱅⱁ̄ ⰵ̄ⱄⱅⱐ ⱍ҃ⰾⰽⱐ · ⱃⰵⰽⱏⰹ ⱅⰵⰱⱑ ⰲⱏⰸⱐⰿⰻ ⱁ̄ⰴⱃⱏ ⱅⰲⱁⰻ̄ ⰻ̄ ⱈⱁⰴⰹ ·
Ⰻ̄ⱌⱑⰾⱑⰲⱏⰹ ⰶⰵ ⱀⰵ ⰲⱑⰴⱑⰰ̄ⱎⰵ ⰽⱅⱁ ⰵ̄ⱄⱅⱏ · ⰻ̄ⱄ҃ⱏ ⰱⱁ ⱁ̄ⱆⰽⰾⱁⱀⰻ ⱄⱔ ⱀⰰⱃⱁⰴⱁⱆ ⱄⱘⱎⱅⱓ ⱀⰰ ⰿⱑⱄⱅⱑ ·
Ⱂⱁ ⱅⱁⰿⱏ ⰶⰵ ⱁ̄ⰱⱃⱑⱅⰵ ⰻ̄ ⰻ̄ⱄ҃ⱏ ⰲⱏ ⱌ҃ⱃⰽⰲ·ⰻ҃ · ⰻ̄ ⱃⰵⱍⰵ ⰵ̄ⰿⱁ ⰲⱏ · Ⱄⰵ ⱌⱑⰾⱏ ⰵ̄ⱄⰹ ⰽ ⱅ̄ⱁⰿⱁⱆ ⱀⰵ ⱄⱏⰳⱃⱑⱎⰰⰻ̄ · ⰴⰰ ⱀⰵ ⰳⱁⱃⰵ ⱅⰹ ⱍⱐⱅⱁ ⰱⱘⰴⰵⱅⱏ ·
Ⰻ̄ⰴⰵ ⰶⰵ ⱍ҃ⰾⰽⱏ ⰻ̄ ⱂⱁⰲⱑⰴⰰ ᾽ⰻ᾽ⱓⰴⰵⱁ̄ⰿⱏ · ⱑ̄ⰽⱁ ᾽҃ⰻⱄⱏ ⰵ̄ⱄⱅⱏ ⰺ̄ⰶⰵ ⰿⱔ ⱄⱏⱅⰲⱁⱃⰹ ⱌⱑⰾⰰ ·· -
ⱁ̄ⱌ҃ⱏ ⰿⱁⰻ̄ ⰴⱁ ⱄⰵⰾⱑ ⰴⱑⰾⰰⰵ̄ⱅⱏ ⰻ̄ ⰰⰸⱐ ⰴⱑⰾⰰⱙ̄ ·
Ⱄⰵⰳⱁ ⱃⰰⰴⰹ ⱂⰰⱍⰵ ⰻ̄ⱄⰽⰰⰰ̄ⱈⱘ ⱁ̄ⱆⰱⰹⱅⰹ ⰻ̄ · ⱑ̄ⰽⱁ ⱀⰵ ⱅⱐⰽⰿ̄ⱁ ⱃⰰⰸⰰⱃⱑⰰ̄ⱎⰵ ⱄⱘⰱⱁⱅⱏⰹ · ⱀⱏ ⰻ ⱁ҃ⱌⰰ ⱄⰲⱁⰵ̄ⰳⱁ ⰳ҃ⰾⰰⰰ̄ⱎⰵ ⰱ҃ⰰ ⱃⰰⰲⰵⱀⱏ ⱄⱔ ⱅⰲⱁⱃⱔ ⰱ҃ⱁⱆ ·
῾Ⱉ̄ⱅⱏⰲⱑⱎⱅⰰ ⰶⰵ ⰻ̄ⱄ҃ⱏ ⰻ̄ ⱃⰵⱍⰵ ⰻ̄ⰿⱏ · Ⰰ̄ⰿⰻⱀ҃ Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · ⱀⰵ ⰿⱁⰶⰵⱅⱏ ⱅⰲⱁⱃⰹⱅⰹ ⱄ҃ⱀⱏ ⱁ̄ ⱄⰵⰱⱑ ⱀⰻⱍⰵⱄⱁⰶⰵⱄⱁ ᾽ⰰⱎⱅⰵ ⱀⰵ ⰵⰶⰵ ⰲⰹⰴⰹⱅⱏ ⱁ̄ⱌ҃ⰰ ⱅⰲⱁⱃⱔⱎⱅⰰ · ⱑ̄ⰶⰵ ⰱⱁ ⱁ̄ⱀⱏ ⱅⰲⱁⱃⰹⱅⱏ · ⱄⰹ ⰻ̄ ⱄ҃ⱀⱏ ⱅⰰⰽⱁⰶⰴⰵ ⱅⰲⱁⱃⰹⱅⱏ ·
ⱁ̄ⱌ҃ⱐ ⰱⱁ ⰾⱓⰱⰹⱅⱏ ⱄ҃ⱀⰰ · ⰻ ⰲⱄ̄ⱑ ⱂⱁⰽⰰⰸⰰⰵⱅⱏ ⰵⰿⱁⱆ ⱑ̄ⰶⰵ ⱄⰰⰿⱏ ⱅⰲⱁⱃⰹⱅⱏ · ⰻ̄ ⰱⱁⰾⱐⱎⰰ ⱄⰹⱈⱏ ⱂⱁⰽⰰⰸⰰⰵ̄ⱅⱏ ⰵⰿⱁⱆ ⰴⱑⰾⰰ · ⰴⰰ ⰲⱏⰻ ⱍⱓⰴⰹⱅⰵ ⱄⱔ ·
ⱑ̄ⰽⱁⰶⰵ ⰱⱁ ⱁ̄ⱌ҃ⱐ ⰲⱏⱄⰽⱃⱑⱎⰰⰵ̄ⱅⱏ ⰿⱃⱏⱅⰲⱏⰻⱔ̄ ⰻ̄ ⰶⰹⰲⰻⱅⱏ · ⱅⰰⰽⱁ ⰻ̄ ⱄ҃ⱀⱏ ⱔ̄ⰶⰵ ⱈⱁⱎⱅⰵⱅⱏ ⰶⰹⰲⰹⱅⰹ ·
ⱁ̄ⱌ҃ⱏ ⰱⱁ ⱀⰵ ⱄⱘⰴⰹⱅⱏ ⱀⰹⰽⱁⰿⱁⱆⰶⰵ · ⱀⱏ ⱄⱘⰴⱏ ⰲⰵⱄⱐ ⰴⰰⱄⱅⱏ ⱄ҃ⱀⰲⰻ
ⰴⰰ ⰲⱄⰹ ⱍⱐⱅⱘⱅ ⱄ҃ⱀⰰ ⱑ̄ⰽⱁⰶⰵ ⱍⱐⱅⱘⱅⱏ ᾽҃ⱁⱌⰰ · ⰺ̄ⰶⰵ ⱀⰵ ⱍⱐⱅⰵⱅⱏ ⱄ҃ⱀⰰ ⱀⰵ ⱍⱐⱅⰵⱅⱏ ᾽҃ⱁⱌⰰ · ᾽ⰺⰶⰵ ⰻ ⱂⱁⱄⱏⰾⰰ ·
Ⰰ̄ⰿⰹⱀ҃ ⰰ̄ⰿⰹⱀ҃ ⰳ҃ⰾⱙ ⰲⰰⰿ · Ⱑ̄ⰽⱁ ⱄⰾⱁⱆⱎⰰⱔ̄ⰻ̄ ⱄⰾⱁⰲⰵⱄⰵ ⰿⱁⰵⰳⱁ · ⰻ̄ ⰲⱑⱃⱘ ⰵ̄ⰿⰾ҃ⱔ̄ ⱂⱁⱄⱏⰾⰰⰲⱎⱁⱆⰿⱁⱆ ⰿⱔ · ⰻⰿⰰⱅ ⰶⰹⰲⱁⱅⱏ ⰲⱑⱍⱏⱀⱏⰻ҃ · ⰻ̄ ⱀⰰ ⱄⱘⰴⱏ ⱀⰵ ⱂⱃⰹⰴⰵⱅⱏ · Ⱀⱏ ⱂⱃⱑⰻ̄ⰴⰵⱅ҃ · ⱁⱅ҃ ⱄⱐⰿⱃⱏⱅⰻ ⰲⱐ ⰶⰹⰲⱁⱅ ·· · - ⱁⱅ҃ ⱄⱏⰿⱃⱏⱅⰹ ⰲⱏ ⰶⰹⰲⱁⱅⱏ ·
Ⰰ̄ⰿⱀ҃ Ⰰ̄ⰿⰹⱀ҃ ⰳ҃ⰾⱙ ⰲⰰⰿ · Ⱑ̄ⰽⱁ ⰳⱃ̄ⱔⰴⰵⱅⱏ ⰳⱁⰴⰹⱀⰰ · ⰹ ⱀⱀⱑ̄ ⰵ̄ⱄⱅⱏ · ⰵ̄ⰳⰴⰰ ⰿⱃⱏⱅⰲⰹⰻ̄ ⱁ̄ⱆⱄⰾⱏⰹⱎⱔⱅⱏ ⰳⰾⰰⱄ҃ ⱄ҃ⱀⰰ ⰱ҃ⰶⰹⰰ̄ · ⰻ̄ ⱁ̄ⱆⱄⰾⱏⰻⱎⰰⰲⱏⱎⰵⰻ̄ ⱁ̄ⰶⰹⰲⱘⱅⱏ ·
Ⱑ̄ⰽⱁⰶⰵ ⰱⱁ ⱁ̄ⱌ҃ⱐ · ⰶⰹⰲⱁⱅⱏ ⰻ̄ⰿⰰⱅⱏ ⰲⱏ ⱄⰵⰱⱑ · ⱅⰰⰽⱁ ⰴⰰⱄⱅⱏ ⰻ̄ ⱄ҃ⱀⱁⰲⰹ ⰶⰹⰲⱁⱅⱏ ⰻⰿⱑⱅⰹ ⰲⱏ ⱄⰵⰱⱑ ·
ⰻ̄ ⱁ̄ⰱⰾⰰⱄⱅⱐ ⰴⰰⱄⱅⱏ ⰵ̄ⰿⱁⱆ ⱄⱘⰴⱏ ⱅⰲⱁⱃⰹⱅ[ⰹ] · ⱑ̄ⰽⱁ ⱄ҃ⱀⱏ ⱍ҃ⰾⱍⱏ [ⰵ]ⱄ[ⱅ]ⱏ ·
ⱀⰵ ⰴⰹⰲⰹⱅⰵ ⱄⱔ ⱄⰵⰿⱁⱆ ⱑ̄ⰽⱁ ⰳⱃⱔⰴⰵⱅ ⰳⱁⰴⰹⱀⰰ · ⰲⱏ ⱀⱙⰶⰵ ⰲⱏⱄⰻ ⱄⱘⱎⱅⰻⰹ̄ ⰲⱏ ⰳⱃⱁⰱⱑⱈⱏ · ⱁⱆⱄⰾⱏⰻⱎⱔⱅⱏ ⰳⰾⰰⱄ҃ ⱄ҃ⱀⰰ ⰱ҃ⰶⰹⱑ ·
ⰻ̄ ⰻ̄ⰸⰻⰴⱘⱅⱏ ⱄⱏⱅⰲⱁⱃⱐⱎⰵⰻ̄ ⰱⰾⰰⰳⰰⰰ̄ ⰲⱁ ⰲⱏⱄⰽ᾽ⱃⱑⱎⰵⱀⰻⰵ̄ ⰶⰹⰲⱁⱅⰰ · ⰰ̄ ⱄⱏⱅⰲⱁⱃⱐⱎⰵⰻ̄ ⰸⱐⰾⰰⰰ · ⰲⱏ ⰲⱏⱄⰽⱃⱑⱎⰵⱀⰻⰵ̄ ⱄⱘⰴⰰ ·
Ⱀⰵ ⰿⱁⰳⱘ ⰰ̄ⰸⱏ ⱁ̄ ⱄⰵⰱⱑ ⱅⰲⱁⱃⰻⱅⰹ ⱀⰻⱍⰵⱄⱁⰶⰵ · ⱑ\ⰽⱁⰶⰵ ⱄⰾⱏⰹⱎⱘ ⱄⱘⰶⰴⱘ · ⰻ̄ ⱄⱘⰴⱏ ⰿⱁ᾽ⰻ ⱂⱃ̄ⰰⰲⱏⰴⰵⱀ ⰵ̄ⱄⱅⱏ · ⱑ̄ⰽⱁ ⱀⰵ ⰻ̄ⱎⱅⱘ ⰲⱁⰾⱔ ⰿⱁⰵ̄᾽ⱔ · Ⱀⱏ ⰲⱁⰾⱙ ⱂⱁ҃ⱄⱏⰾⰰⰲⱎ̄ⰰⰰ̄ⰳⱁ ⰿⱔ ᾽҃ⱁⱌⰰ ·· -
Ⰰ̄ⱎⱅⰵ ⰰ̄ⰸⱏ ⱄⱏⰲⱑⰴⱑⱅⰵⰾⱐⱄⱅⰲⱁⱆⱙ̄ · ⱁ̄ ⰿⱐⱀⱑ · ⱄⱏⰲⱑⰴⱑⱅⰵⰾⱏⱄⱅⰲⱁ ⰿⱁⰵ̄ ⱀⱑⱄⱅⱏ ⰻ̄ⱄⱅⰹⱀⱀ̆ⱁ ·
ⰻ̄ⱀⱏ ⰵⱄⱅⱏ ⰺ̄ⰶⰵ ⱄⱏⰲⱑⰴⱑⱅⰵⰾⱐⱄⱅⰲⱁ҃ⱆⰵ̄ⱅⱏ ⱁ ⰿⱐⱀⱑ · ⰻ̄ ⰲⱑⰿⱐ ⱑ̄ⰽⱁ ⰻ̄ⱄⱅⰹⱀⱀ̄ⱁ ⰵ̄ⱄⱅⱏ ⱄⱏⰲⱑⰴⱑⱅⰵⰾⱐⱄⱅⰲ̄ⱁ ⰵ̄ⰶⰵ ⱄⱐⰲⰴ҃ⱑⱅⰵⰾⱐⱄⱅⰲⱁⱆ᾽ⰵⱅⱏ ⱁ ⰿⱐ̄ⱀⱑ ·
ⰻ̄ ⰲⱏⰹ ⱂⱁⱄⱏⰾⰰⱄⱅⰵ ⰽⱏ ⰻ̄ⱁ̄ⰰ̄ⱀⱁⱆ · ⰻ̄ ⱄⱏⰲⱑⰴⱑⱅⰵⰾⱐⱄⱅⰲⱁⰲⰰ ⱁ̄ ⰻ̄ⱄⱅⰻⱀⱑ ·
῾Ⰰⰸⱐ ⰶⰵ ⱀⰵ ⱁ̄ⱅ ⱍ҃ⰾⰽⱏ ⱄⱏⰲⱑⰴⱑⱅⰵⰾⱏⱄⱅⰲⰰ ⱂⱃⰹⰵ̄ⰿⰾ҃ⱙ · ⱀⱏ ⱄⰹ ⰳ҃ⰾⱙ ⰴⰰ ⰲⱏⰹ ⱄ҃ⱂⱄⰵⱀⰻ ⰱⱘⰴⰵⱅⰵ ·
ⱁⱀⱏ ⰱⱑ ⱄⰲⱑⱅⰹⰾⱐⱀⰹⰽⱏ · ⰳⱁⱃⱔ ⰻ̄ ⱄⰲⱑⱅⱔ · ⰲⱏⰻ҃ ⰶⰵ ⱈⱁⱅⱑⱄⱅⰵ ⰲⱏⰸⰴⱃⰰⰴⱁⰲⰰⱅⰹ ⱄⱔ · ⰲⱏ ⰳⱁⰴⰹⱀⱘ ⱄⰲⱐⱅⱑⱀⰻⱑ̄ ⰵⰳⱁ ·
Ⰰ̄ⰸⱐ ⰶⰵ ⰻⰿⰰⰿⱏ ⱄⱐⰲⱑⰴⱑⱅⰵⰾⱄⱅ᾽ⰲⱁ ⰱⱁⰾⰵ ⰻ̄ⱁ̄ⰰ̄ⱀⱁⰲⰰ · ⰴⱑⰾⰰ ⱄⱏⰲⱃⱏⱎⰰ᾽ⱙ · ⱅⰰ ⰴⱑⰾⰰ ⰰⰸⱏ ⱅⰲⱁ҃ⱃⱙ · ⱑ̄ⰶⰵ ⱄⱏⰲⱑⰴⱑⱅⰵⰾⱐⱄⱅⰲⱁⱆⱙⱅⱏ ⱁ̄ ⰿⱏⱀⱑ · ᾽ⱑⰽⱁ ⱁ҃ⱌⱐ ⰿⱔ ⱂⱁⱄⱏⰾⰰ ·
ⰻ̄ ⱂⱁⱄⱐⰾⰰⰲⱏⰻ ⰿⱔ ⱁ̄ⱌ҃ⱐ · ⰻ̄ ⱅⱏ ⱄⱐⰲⱑⰴⱑⱅⰵⰾⱐⱄⱅⰲⱁⰲⰰ ⱁ̄ ⰿⱀ̄ⱑ · Ⱀⰻ ⰳⰾⰰⱄⰰ ⰵ̄ⰳⱁ ⱀⰻⰽⱅ̄ⱁ ⱀⰵ ⱄⰾⱏⰻⱎⰻⱅⱏ · ⱀⰹ ⰲⰹⰴⱑⱀⰻⱑ̄ ⰵ̄ⰳⱁ ⰲⰹⰴⱑⱄⱅ̆ⰵ ·
ⰻ̄ ⱄⰾⱁⰲⰵⱄⰵ ⰵ̄ⰳⱁ ⱀⰵ ⰻ̄ⰿⰰⱅⰵ ⱂⱃⱑⰱⱏⰹⰲⰰⱙⱎⱅⰰ ᾽ⰲⱏ ⰲⰰⱄⱏ · ⰸⰰⱀⰵ ⰵ̄ⰳⱁⰶⰵ ⱅⱏ ⱂⱁⱄⱐⰾⰰ · ⱄⰵⰿⱁⱆ ⰲⱏⰻ ⰲⱑⱃⱏⰹ ⱀⰵ ⰵ̄ⰿⰾ҃ⰵ̄ⱅⰵ ·
ⰻ̄ⱄⱂⱏⰹⱅⰰⰻⱅⰵ ⰽⱐⱀⰹ̄ⰳⱏ̄ⰹ · ·:· ⰻ ⱑⰽⱁ ⰲⱏⰻ ⰿⱐⱀⰹⱅⰵ ⰻ̄ⰿⱑⱅⰻ ⰲ ⱀⰻⱈ ⰶⰹⰲⱁⱅⱏ ⰲⱑⱍⱐⱀⱏⰹⰻ · ⰻ̄ ⱅⱏⰹ ⱄⱘⱅⱏ ⱄⱐⰲⱑⰴⱑⱅⰵⰾⱐⱄⱅⰲⱁⱆⱙ̄ⱎⱅⱔ ··̅ ⱁ ⰿⱐⱀⱑ ·
᾽ⰻ ⱀⰵ ⱈⱁⱎⱅⰵⱅⰵ ⱂⱃⰹⱅⰻ ⰽⱐ ⰿⱀ̄ⱑ ⰴⰰ ⰶⰹⰲⱁⱅⰰ ⰻ̄ⰿⰰⱅⰵ ·
ⱄⰾⰰⰲⱏⰹ ⱁⱅ҃ ⱍ҃ⰾⰽⱏ ⱀⰵ ⱂⱃⰻⰵ̄ⰿⰾ҃ⱙ̄ ·
ⱀⱏ ⱃⰰⰸⱁⱆⰿⱑⱈⱏ ⰲⱏⰹ ᾽ⱑⰽⱁ ⰱ҃ⰶⰹⱔ ⰾⱓⰱⱐⰲⰵ ⱀⰵ ᾽ⰻⰿⰰⱅⰵ ⰲⱏ ⱄⰵⰱⱑ ·
῾Ⰰⰸⱐ ⱂⱃⰹⰴⱏ ⰲⱏ ⰻ̄ⰿⱔ ⱁ҃ⱌⰰ ⰿⱁⰵ̄ⰳⱁ · ⰻ̄ ⱀⰵ ⱂⱃⰹⰵ̄ⰿⰾ҃ⰵ̄ⱅⰵ ⰿⰵⱀⰵ · ⰰ̄ⱎⱅⰵ ⰻ̄ⱀⱏ ⱂⱃⰹⰴⰵⱅⱏ ⰲⱏ ⰻ̄ⰿⱔ ⱄⰲⱁⰵ̄ · ⱅⱁⰳⱁ ⱂⱃⰹ᾽ⰵⰿⰾ҃ⰵⱅⰵ ⰲⱏⰻ ·
ⰽⰰⰽⱁ ⰲⱏⰹ ⰿⱁⰶⰵⱅⰵ ⰲⱑⱃⱁⰲ̄ⰰⱅⰻ · ⱄⰾⰰⰲⱘ ⰴⱃⱁⱆⰳⱐ ᾽ⱁⱅⱏ ⰴⱃⱁⱆⰳⰰ ⱂⱃⰹ᾽ⰵⰿⰾ҃᾽ⱙⱎⱅⰵ · ⰻ̄ ⱄⰾⰰⰲⱏⰹ ⱑ̄ⰶⰵ ⱁ̄ⱅⱏ ⰻ̄ⱀⱁⱍⱔⰴⰰⰰ̄ⰳⱁ ⱄ҃ⱀⰰ ⰱ҃ⰶⰹⱑ ⱀⰵ ⰻ̄ⱎⱅⰵⱅⰵ ·
ⱀⰵ ⰿⱐⱀⰻⱅⰵ ⱑ̄ⰽⱁ ⰰ̄ⰸⱐ ⱀⰰ ⰲⱏⰹ ⱃⰵⰽⱘ ⰽⱐ ᾽҃ⱁⱌⱓ · Ⰵ̄ⱄⱅⱏ ᾽ⰺ ⱀⰰ ⰲⱏⰹ ⰳ҃ⰾⰵ ⰿ̄ⱁⱄ̄ⰻ · ⱀⰰ ⱀⰵⰳⱁⰶⰵ ⰲⱏⰹ ⱁ̄ⱆⱂⱐⰲⰰⱄⱅⰵ ·
ⰰ̄ⱎⱅⰵ ⰱⱁ ⰱⰹⱄⱅⰵ ⰲⱑⱃⱘ ⰻ̄ⰿⰰⰾⰹ ⰿⱁⱄⰵⱁ̄ⰲⰹ · ⰲⱑⱃⱘ ⰱⰹⱄⱅ̄ⰵ ⰻ̄ⰿⱑⰾⰹ ⰻ̄ ⰿⱐⱀⱑ · ⱁ̄ ⰿⱀ̄ⱑ ⰱⱁ ⱅⱏ ⱄⱐⱂⰹⱄⰰ ·
ⰰ̄ⱎⱅⰵ ⰾⰹ ⰻ̄ ⱅⱁⰳⱁ ⰽⱐⱀⰻⰳⰰⰿⱏ ⰲⱑⱃⱏⰹ ⱀⰵ ⰵ̄ⰿ̄ⰾ҃/ⰵⱅⰵ · ⰽⰰⰽⱁ ⰿⱁⰻ̄ⰿⱏ ⰳ҃ⰾⱁⰿⱏ ⰲⱑⱃⱘ ⰻ̄ⰿⰵⱅⰵ ·

Ⱂⱁ ⱄⰹⱈⱏ ⰻ̄ⰴⰵ ⰻ̄ⱄ҃ⱏ · ⱀⰰ ⱁ̄ⱀⱐ ⱂⱁⰾⱏ ⰿⱁⱃⱑ ⱅⰹⰲⰵⱃⰹⱑ̄ⰴⱐⱄⰽⰰ ·
ⱑ̄ⰽⱁ ⰲⰹⰴⱑⰰ̄ⱈⱘ ⰸⱀⰰⰿⰵⱀⰹⱑ̄ ⱑ̄ⰶⰵ ⱅⰲⱁⱃⱑⰰ̄ⱎⰵ ⱀⰰ ⱀⰵⰴⱘⰶⱐⱀⱏⰻⰻ̄ⱈⱏ ·· -
Ⰲⱏⰸⰲⰵⰴⱏ ⰻ҃ⱄⱏ ⱁ̄ⱍⰹ ⱄⰲⱁⰻ̄ · Ⰻ̄ ⰲⰹⰴⱑⰲⱏ ⱑ̄ⰽⱁ ⰿⱏ᾽ⱀⱁⰳⱏ ⱀⰰⱃⱁⰴⱏ ⰳⱃⱔⰴⰵⱅⱏ ⱀⰵⰿⱁⱆ · Ⰳ҃ⰾⰰ ⰽⱏ ⱇⰻⰾⰹⱂⱁⱆ ⱍⰹⰿⱏ ⰽⱁⱆⱂⰹⰿⱏ ⱈⰾⱑⰱⱏⰻ ⰴⰰ ⱑⰴⱔⱅⱏ ⱄⰹⰻ̄ ·
Ⱄⰵ ⰶⰵ ⰳ҃ⰾⰰⰰ̄ⱎⰵ ⰻⱄⰽⱁⱆⱎⰰⱔ̄ ᾽ⰻ · ⱄⰰⰿⱏ ⰱⱁ ⰲⱑⰴⱑⰰ̄ⱎⰵ ⱍⱏⱅⱁ ⱈⱁⱅⱑⰰ̄ⱎⰵ ⱄⱏⱅⰲⱁ҃ⱃⰹⱅⰹ ·
ⱁ̄ⱅⱏⰲⱑⱎⱅⰰ ⰵ̄ⰿⱁⱆ ⱇⰹⰾⰹⱂⱐ · ⰴⱐⰲⱑⰿⰰ ⱄⱏⱅⱁⰿⰰ҃ ⱂⱑⱀⱔⰷⱐ · ⱈⰾⱑⰱⱏ · ⱀⰵ ⰴⱁⰲⱏⰾⰵⱅⱏ ⰻ̄ⰿⱏ · Ⰴⰰ ⰽⱁⰶⱏⰴⱁ ⰻⱈⱏ ⰿⰰⰾⱁ ⱍⱐⱅⱁ ⱂⱃⰹⰻ̄ⰿⰵⱅⱏ ·
Ⰳ҃ⰾⰰ ⰵ̄ⰿⱁⱆ ⰵ̄ⰴⰹⱀⱏ ⱁ̄ⱅⱐ ⱁ̄ⱆⱍⰵⱀⰻⰽⱏ ⰵ̄ⰳⱁ · ⰰ̄ⱀⰴⱃⰵⰰ̄ ⰱⱃⰰⱅⱏ ⱄⰹⰿⱁⱀⰰ ⱂⰵⱅⱃⰰ ·
Ⰵ̄ⱄⱅⱏ ⱁ̄ⱅⱃⱁⱍⰹⱎⱅⱏ ⰵ̄ⰴⰹⱀⱏ ⱄⱐⰴⰵ · ⰺⰶⰵ ⰻ̄ⰿⰰⱅⱏ ⱂⱔⱅⱐ ⱈⰾⱑⰱⱐ ⱔ̄ⱍⱐⱀⱑⰻ · ⰻ̄ ⰴⰲ̄ⱑ · ⱃⱏⰹⰱⱑ · Ⱀⱏ ⱄⰹ ⱍⱐⱅⱁ ⱄⱘⱅⱏ ⱄⰵⰾⰻⰽⱁⱆ ·
Ⱃⰵⱍⰵ ⰶⰵ ⰻ̄ⱄ҃ⱏ · Ⱄⱏⱅⰲⱁⱃⰹⱅⰵ ⱍ҃ⰾⰽⱏⰹ ⰲⱏⰸⰾⰵⱎⱅⰻ · ⰱⱑ ⰶⰵ ⱅⱃⱑⰲⰰ ⰿⱀ̄ⱁⰳⰰ ⱀⰰ ⰿⱑⱄⱅⱑ · ⰻ̅̅̄ ⰲⱏⰸⰾⰵⰶⰵ ⱁ̄ⱆⰱⱁ ⰿⱘⰶⱐ ⱍⰻⱄⰾⱁⰿⱏ ⱑ̄ⰽⱁ ̑̑̑ⰴ ⱅⱏⰻⱄⱘⱎⱅⱏ · ̅̅
Ⱂⱃⰹ᾽ⱔⱅⱏ ⰶⰵ ⱁ̄ⱆⰱⱁ ⱈⰾⱑⰱⱏ ҃̆ⰻⱄⱏ · ⰻ̄ ⱈⰲⰰⰾⱘ ⰲⱏⰸⰴⰰⰲⱏ · ⰴⰰⱄⱅⱏ ⱁ̄ⱆⱍⰵⱀⰻⰽⱁⰿⱏ · Ⰰ̄ ⱁ̄ⱆⱍⰵⱀⰻⱌⰹ ·:· ⱀⰰⱃⱁⰴⱁⰿⱏ · ⱅⰰⰽⱁⰶⰴⰵ ⰹ ⱁⱅ҃ ⱃⱏⰹⰱⱁⱆ ᾽ⰵⰾⰹⰽⱁ ⱈⱁⱅⱑⰰ̄ⱈⱘ ·
ⰻ̄ ⱑ̄ⰽⱁ ⱀⰰⱄⱏⰹⱅⰹⱎⱔ ⱄⱔ · ⰳ҃ⰾⰰ ⱁ̄ⱆⱍⰵⱀⰻⰽⱁⰿⱏ ⱄⰲⱁ᾽ⰻⰿⱏ · ⱄⱏⰱⰵⱃⱑⱅⰵ ⰻ̄ⰸⰱⱏⰹⱅⱏⰽⱏⰻ ⱁⱆⰽⱃⱁⱆⱈⱏ · ⰴⰰ ⱀⰵ ⱂⱁⰳⱏⰹⰱⱀⰵⱅⱏ ⱀⰻⱍⱐⱅⱁⰶⰵ ·
Ⱄⱏⰱⱏⱃⰰⱎⱔ ⰶⰵ ⰻ̄ ⰻ̄ⱄⱂⰾⱏⱀⰻⱎⱔ · ⰴⱐⰲⱑ ⱀⰰ ⰴⰵⱄⱔⱅⰵ ⰽⱁⱎⱀ̄ⰻⱌⰹ ᾽ⱁ̄ⱆⰽⱃⱁⱆⱈⱏ · ⱁ̄ⱅⱏ ⱂⱔⱅⰻ ⱈⰾⱑⰱⱐ ᾽ⱔⱍⱏⱀⱑⱀⱏⰻ̄ⰻ̄ⱈⱏ · ⰺ̄ⰶⰵ ⰻ̄ⰸⰱⱏⰹⱎⱔ ⱑⰴⱏⱎⰻⰻ̄ⰿⱏ ·
Ⱍ҃ⰾⱌⰻ ⰶⰵ ⰲⰹⰴⱑⰲⱏⱎⰵ ⰸⱀⰰⰿⰵⱀⰻⰵ̄ ⰵ̄ⰶⰵ ⱄⱏⱅⰲⱁⱃⰻ ⰻ̄ⱄ҃ⱏ ⰳ҃ⰾⰰⰰ̄ⱈⱘ · ⱑ̄ⰽⱁ ⱄⱐ ⰵ̄ⱄⱅⱏ ⰲⱏ ⰻ̄ⱄⱅⰹⱀⱘ ⱂ҃ⱃⱃⰽⱏ · ⰳⱃⱔⰴⱏⰹⰻ̄ ⰲⱏ ⰿⰻⱃⱏ ·· -
ⰻ̄ⱄ҃ⱏ ⰶⰵ ⱃⰰⰸⱁⱆⰿⱑⰲⱏ ⱑ̄ⰽⱁ ⱈⱁⱅⱑⰰ̄ⱈⱘ ⱂⱃⰹⱅⰹ · ⰴⰰ ⰲⱐⱄⱈⱏⰹⱅⱔⱅⱏⰹ ⰻ̄ ⱄⱏⱅⰲⱁⱃⱔⱅⱏⰹ ⱌ҃ⱃⱑ · ⱁ̄ⱅⰹⰴⰵ ⱂⰰⰽⱏⰹ ⰲⱏ ⰳⱁⱃⱘ ⰵ̄ⰴⰹⱀⱏ ·
ⰻ̄ ⱑ̄ⰽⱁ ⱂⱁⰸⰴⱑ ⰱⱏⰹⱄⱅ · ⱄⱐⱀⰹⰴⱘ ⱁ̄ⱆⱍⰵⱀⰻⱌⰻ ⰵ̄ⰳⱁ ⱀⰰ ⰿⱁⱃⰵ ·
ⰻ̄ ⰲⱏⰾⱑⰸⱐⱎⰵ ⰲⱏ ⰽⱁⱃⰰⰱⱐ · ⰻ̄ⰴⱑⰰ̄ⱈⱘ ⱀⰰ ⱁ̄ⱀⱏ ⱂⱁ҃ⰾⱏ ⰿⱁⱃⱑ · ⰲⱏ ⰽⰰⱂⰵⱃⱀⰰⱁ̄ⱆⰿⱏ · ⰻ̄ ⱅⱏⰿⰰ ⰰ̄ⰱⰹⰵ ⰱⱏⰹⱄ҃ · ⰻ̄ ⱀⰵ ⱁ̄ⱆ ⰱⱑ ⰽⱐ ⱀⰹⰿⱏ ⱂⱃⰻⱎⰵⰾⱏ ᾽҃ⰻⱄⱏ ·
ⰿ̄ⱁⱃⰵ̄ ⰶⰵ · ⰲⱑⱅⱃⱁⱆ ⰲⰵⰾⰹⱓ̄ ⰴⱏⰹⱈⰰⱙ̄ⱎⱅⱓ ⰲⱏⱄⱅⰰⰰ̄ⱎⰵ ·
ⰳⱃⰵⰱⱏⱎⰵ ⰶⰵ ⱑ̄ⰽⱁ ⰻ҃ ⰻ̄ ⱂⱔⱅⱐ ⱄⱅⰰⰴⰹⰻ̄ ⰾⰹ ⰼ҃ⱅⰻ · ⱁ̄ⱆⰸⱐⱃⱑⱎⱔ ⰶⰵ ᾽҃ⰻⱄⰰ ⱈⱁⰴⱔⱎⱅⰰ ⱂⱁ ⰿⱁⱃⱓ · ⰱⰾⰹⰸⱐ ⰽⱁⱃⰰⰱⰾⱑ ⰱⱏⰹⰲⱏⱎⰰ · ⱁ̄ⱆⰱⱁⱑ̄ⱎⱔ ⱄⱔ ·
ⱁ̄ⱀⱏ ⰶⰵ ⰳ҃ⰾⰰ҃ ⰻ̄ⰿⱏ ⰰ̄ⰸⱐ ⰵ̄ⱄⰿⱏ ⱀⰵ ⰱⱁⰻ̄ⱅ̄ⰵ ⱄ̄ⱔ ·
ⱈⱁⱅⱑⰰ̄ⱈⱘ ⰱⱁ ⱂⱃⰹⱔ̄ⱅⰹ ⰻ̄ ⰲⱏ ⰽⱁⱃⰰⰱⱐ · Ⰻ̄ ⰰ̄ⰱⰻⰵ ⰱⱏⰹⱄ҃ ⰽⱁⱃⰰⰱⰾⱐ ⱀⰰ ⰸⰵⰿⰾ҃ⰹ̄ ⰲⱏ ⱀⱙⰶⰵ ⰻ̄ⰴⱑⰰ̄ⱈⱘ ·
Ⰲⱏ ⱁ̄ⱆⱅⱃ{ⱅⱃ}ⱑⰻ̄ ⰶⰵ ⰴⰵⱀ҃ ⱀⰰⱃⱁⰴⱏ ⰺ̄ⰶⰵ ⱄⱅⱁⱑⰰ̄ⱎⰵ ⱁ̄ⰱ ⱁⱀⱏ ⱂⱁⰾⱏ ⰿⱁⱃⱑ · ⰲⰹⰴⱑⰲⱏⱎⰵ · ⱑ̄ⰽⱁ ⰽⱁⱃⰰⰱⰾⱑ ⰻⱀⱁⰳⱁ ⱀⰵ ⰱⱑ ⱅⱁⱆ · ⱅⱏⰽ᾽ⰿⱁ ⰵ̄ⰴⰹ᾽ⱀⱏ ⱅⱏ · ⰲⱏ ⱀⱐⰶⰵ ⰲⱏⱀⰻⰴⱘ ⱁ̄ⱆⱍⰵⱀⰻⱌⰹ ⰵ̄ⰳⱁ · ᾽ⱑⰽⱁ ⱀⰵ ⰲⱏⱀⰹ ⱄⱏ ⱁ̄ⱆⱍⰵⱀⰹⰽⱏⰹ ⱄⰲⱁⰻ̄ⰿⰻ ⰻ̄ⱄ҃ⱏ ⰲⱏ ⰽⱁⱃⰰⰱⱏ · ⱀⱏ ⰵ̄ⰴⰹⱀⰻ ⱁ̄ⱆⱍⰵⱀⰹⱌⰹ ⰵ̄ⰳⱁ ⰻ̄ⰴⱘ ·
Ⰻ̄ⱀⰻ ⰶⰵ ⱂⱃⰹⰴⱘ ⰽⱁⱃⰰⰱⰹ ⱁⱅ҃ ⱅⰻⰲⰵⱃⰹⱔ̄ ⰱⰾⰹⰸⱐ ⰿⱑⱄⱅⰰ · Ⰻⰴ̄̄ⰵⰶⰵ ⱑ̄ⱎⱔ ⱈⰾⱑⰱⱏⰹ · ⱈⰲⰰⰾⱘ ⰲⱏⰸⰴⰰ᾽ⱙⱎⱅⰵ ⰱ҃ⰲⰹ ·
Ⰵ̄ⰳⰴⰰ ⰶⰵ ⰲⰻⰴⱑⱎⱔ ⱀⰰⱃⱁⰴⰹ ⱑ̄ⰽⱁ ⰻ̄ⱄ҃ⱏ ⱀⰵ ⰱⱏⰹⱄ҃ ⱅⱁⱆ ⱀⰹ ⱁ̄ⱆⱍⰵⱀⰻⱌⰹ ⰵ̄ⰳⱁ · ⰲⱏⰾⱑⰸⱘ ⱄⰰⰿⰹ ⰲⱏ ⰽⱁⱃⰰⰱⰾⱔ · ⰻ̄ ⱂⱃⰹⰴⱘ ⰲⱏ ⰽⰰⱂⰵⱃⰰⱁ̄ⱆⰿⱏ ⰻ̄ⱄⰽⱘⱎⱅⰵ ⰻ̄ⱄ҃ⰰ ·
ⰻ̄ ⱁⰱⱃⱑⱅⱏⱎⰵ ⰻ̄ ⱁ̄ⰱ ⱁⱀⱏ ⱂⱁⰾⱏ ⰿⱁⱃⱑ ⱃⱑⱎⱔ ⰵ̄ⰿⱁⱆ · ⱁ̄ⱆⱍⰹⱅⰵⰾⱓ ⰽⱁⰳⰴⰰ ⱄⱑⰿⱁ ⱂⱃⰹⰴⰵ ·
ⱉⱅ҃ⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰻ̄ⰿⱏ · Ⰰ̄ⰿⰻⱀ҃ Ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · ⰻ̄ⱎⱅⰵⱅⰵ ⰿⰵⱀⰵ ⱑ̄ⰽⱁ ⰲⰹⰴⱑⱄⱅⰵ ⰸⱀⰰⰿⰵⱀⰹⱑ̄ · ⱀⱏ ⱑⰽⱁ ⱑ̄ⰾⰹ ⰵ̄ⱄⱅⰵ ⱈⰾⱑⰱⱏⰹ · ⰻ̄ ⱀⰰⱄⱏⰹⱅⰹⱄⱅⰵ ⱄⱔ ·
Ⰴⱑⰾⰰⰻ̄ⱅⰵ ⱀⰵ ⰱⱃⰰⱎⱀ̄ⱁ ⰳⱏⰹⰱⱀⱘⱎⱅⰵⰵ̄ · ⱀⱏ ⰱⱃⰰⱎⱀ̄ⱁ ⱂⱃⱑⰱⱏⰹⰲⰰⱙ̄ⱎⱅⰵⰵ̄ · ⰲⱏ ⰶⰹⰲⱁⱅⱑ ⰲⱑⱍⱀⱑⰰ̄ⰿⱏ · ᾽ⰵⰳⱁⰶⰵ ⱄ҃ⱀⱏ ⱍ҃ⰾⱍⱐ ⰲⰰⰿⱏ ⰴⰰⱄⱅⱏ · ⱄⰵⰳⱁ ⰱⱁ ⱁ̄ⱌ҃ⱐ ⰸⱀⰰⰿⰵⱀⰰ ⰱ҃ⱏ ·· -
ⱃⱑⱎⱔ ⰶⰵ ⰽⱐ ⱀⰵⰿⱁⱆ ⱍⱐⱅⱁ ⱄⱐⱅⰲⱁⱃⰹⰿⱏ ⰴⰰ ⰴⱑⰾⰰⰵ̄ⰿⱏ ⰴⱑⰾⰰ ⰱ҃ⰶⰻⰰ̄ ·
ⱉⱅ҃ⰲⱑⱎⱅⰰ ⰻ̄ⰿⱏ ⰻ҃ⱄ · ⰻ̄ ⱃⰵⱍⰵ · ⱄⰵ ⰵ̄ⱄⱅⱏ ⰴⱑⰾⱁ ⰱ҃ⰶⰹⰵ · ⰴⰰ ⰲⱑⱃⱁⱆⰵ̄ⱅⰵ ⰲⱏ ⱅⱐ ⰵ̄ⰳⱁⰶⰵ ⱁ̄ⱀⱏ ⱂⱁⱄⱐⰾⰰ ·
ⱃⱑⱎⱔ ⰶⰵ ⰽⱐ ⱀⰵⰿⱁⱆ · ⰽⱁⰵ̄ ⱁ̄ⱆⰱⱁ ⱅⱏⰹ ⱅⰲⱁⱃⰹⱎⰹ ⰸⱀⰰⰿⰵⱀⰹⰵ̄ · ⰴⰰ ⰲⰹⰴⰻⰿⱏ ⰻ̄ ⰲⱑⱃ̅ⱘ ⰻ̅̅ⰿⰵⰿⱏ ⱅⰵⰱⱑ ⱍⱐⱅⱁ ⰴⱑⰾⰰⰵ̄ⱎⰹ ·
ⱁ̄ⱌ҃ⰻ ⱀⰰⱎⰻ ⱑⱄⱔ ⰿⰰⱀⱀ̄ⱘ ⰲⱏ ⱂⱁⱆⱄⱅⱏⰹⱀⰻ · ⱑ̄ⰽⱁⰶⰵ ⰵ̄ⱄⱅⱐ ⱂⰻⱄⰰⱀⱁ · ⱈⰾⱑⰱ ⱄ ⱀ҃ⰱⱄⰵ ⰴⰰⱄ҃ ⰻ̄ⰿⱏ ⱑ̄ⱄⱅⰻ ·
ⱃⰵ[ⱍⰵ] ⰶⰵ ⰻ̄ⰿⱏ ⰻ̄ⱄ҃ⱏ · Ⰰ̄ⰿⰻⱀ҃ Ⰰ̄ⰿⰹⱀ҃ ⰳ҃ⰾⱙ ⰲⰰⰿⱏ · ⱀⰵ ⰿⱁⱄⰻ ⰴⰰⱄ҃ ⰲⰰⰿ ⱈⰾⱑⰱ҃ ⱄ ⱀ҃ⰱⱄⰵ · ⱀⱐ ᾽҃ⱁⱌⱐ ⰿⱁ҃ⰻ ⰴⰰⱄ҃ ⰲⰰⰿ҃ · ⱈⰾⱑⰱⱏ ⰻ̄ⱄⱅⰻⱀⱀⱏⰻ ⱄⱏ ⱀ҃ⰱⱄⰵ ·
ⱈⰾⱑⰱⱐ ⰱⱁ ⰱ҃ⰶⰹⰹ ⰵⱄⱅⱏ ⱄⱏⱈⱁⰴⱔⰻ̄ ⱄⱏ ⱀ҃ⰱⱄⰵ · ⰻ̄ ⰴⰰⱔ̄ⰻ̄ ⰶⰻⰲⱁⱅ҃ ⰲⱄ̄ⰵⰿⱁⱆ ⰿⰻⱃⱁⱆ ·· -
Ⰰ̄ⰸ ⰵ̄ⱄⰿⱏ ⱈⰾⱑⰱⱏ ⰶⰻⰲⱁⱅⱏⱀⱏⰹⰻ̄ · Ⰳⱃⱔⰴⱏⰹ ⰽⱐ ⰿⱏⱀⱑ ⱀⰵ ⰻ̄ⰿⰰⱅⱏ ⰲⱏⰸⱐⰰ̄ⰾⰽ̄ⰰⱅⰹ ⱄⱔ · ⰻ̄ ⰲⱑⱃⱁⱆⱔ̄ⰻ̄ ⰲⱏ ⰿⱔ ⱀⰵ ⰻ̄ⰿⰰⱅⱏ ⰲⱏⰶⰴⱔⰴⰰⱅⰹ ⱄⱔ ⱀⰻⰽⱁⰾⰹⰶⰵ ·
Ⱀⱏ ⱃⱑⱈⱏ ⰲⰰⰿⱏ ⱑ̄ⰽⱁ ⰲⰹ · ⰴⱑⱄⱅⰵ ⰿⱔ ⰻ̄ ⱀⰵ ⰲⱑⱃⱁⱆⰵ̄ⱅⰵ ·
ⰲⱄⰵ ⰵ̄ⰶⰵ ⰴⰰⱄⱅⱏ ⰿⰹ ᾽҃ⱁⱌⱏ · ⰽⱐ ⰿⱀⱑ ⱂⱃⰹⰴⰵⱅⱏ · ⰻ̄ ⰳⱃⱔⰴⱁⱎⱅⰰⰰ̄ⰳⱁ ⰽⱏ ⰿⱀ̄ⱑ ⱀⰵ ⰻ̄ⰶⰴⰵⱀⱘ ⰲⱁⱀⱏ ·
Ⱑ̄ⰽⱁ ⱄⱏⱀⰻⰴⱏ ⱄⱏ ⱀ҃ⰱⱄⰵ · ⰴⰰ ⱀⰵ ⱅⰲⱁⱃⱙ ⰲⱁⰾⱔ ⰿⱁ᾽ⰵⱔ̄ · ⱀⱏ ⰲⱁⰾⱙ ⱂⱁⱄⱏⰾⰰⰲⱏⱎⰰⰰ̄ⰳⱁ ⰿⱔ ·
Ⱄⰵ ⰶⰵ ⰵ̄ⱄⱅⱏ ⰲⱁⰾⱑ ⱂⱁⱄⱏⰾⰰⰲⱏⱎⰰⰰ̄ⰳⱁ ⰿⱔ ⱁ̄ⱌ҃ⰰ · ⰴⰰ ⰲⱏⱄⰵ ⰵ̄ⰶⰵ ⰴⰰⱄ ⰿⰻ ⱀⰵ ⱂⱁⰳⱁⱆⰱⰾⱙ ⱁⱅ҃ ⱀⰵⰳⱁ · Ⱀⱏ ⰲⱐⱄⰽⱃⱑⱎⱘ ⰻ̄ ⰲⱏ ⱂⱁⱄⰾⱑⰴⱐⱀⰹⰻ̄ ⰴⰵⱀⱐ ·· · · -
ⱄⰵ ⰵ̄ⱄⱅⱏ ⰲⱁⰾⱑ ᾽҃ⱁⱌⰰ ⰿⱁⰵ̄ⰳⱁ · ⰴⰰ ⰲⱄⱑⰽⱏ ⰲⰹⰴⱔ᾽ⰻ ⱄ҃ⱀⰰ · ⰻ ⰲⱑⱃⱁⱆⱔ̄ⰻ ⰲ ⱀⱐ · ⰻ̄ⰿⰰⱅⱏ ⰶⰹⰲⱁⱅⱏ ⰲⱑⱍⱐⱀⱏⰻ · ⰻ̄ ⰰ̄ⰸⱐ ⰲⱏⱄⰽⱃⱑⱎⱘ ⰻ̄ ⰲⱏ ⱂⱁⱄⰾⱑⰴⱐⱀⰻ ⰴⰵⱀⱐ ·
ⱃⱏⱂⱏⱅⰰⰰⱈⱘ ⰶⰵ ⰻ̄᾽ⱓⰴⰵⰻ̄ ⱁ̄ ⱀⰵⰿⱐ · ⱑⰽⱁ ⱃⰵⱍⰵ ⰰ̄ⰸ ⰵ̄ⱄⰿⱏ ⱈⰾⱑⰱⱏ ⱄⱏⱎⰵⰴⱏⰻ ⱄⱏ ⱀ҃ⰱⱄⰵ ·
ⰻ̄ ⰳ҃ⰾⰰⰰ̄ⱈⱘ · ⱀⰵ ⱄⱐ ⰾⰹ ⰵ̄ⱄⱅⱏ ᾽҃ⰻⱄⱏ ⱄ҃ⱀⱐ ⰻ̄ⱁ̄ⱄⰹⱇⱁⰲⱏ ⰵ̄ⰿⱁⱆⰶⰵ ⰿⱏⰹ ⰸⱀⰰⰵ̄ⰿ ⱁ̄ⱌ҃ⰰ ⰻ̄ ⰿ҃ⱅⱃⱐ · ⰽ̄ⰰⰽⱁ ⱁ̄ⱆⰱⱁ ⱄⱐ ⰳ҃ⰾⱅⱏ ⱑ̄ⰽⱁ ⱄⱏ ⱀ҃ⰱⱄⰵ ⱄⱐⱀⰻⰴⱏ ·
ⱉⱅ҃ⰲⱑⱎⱅⰰⰲⱏ ⰶⰵ ⰻ҃ⱄ ⱃⰵⱍⰵ ⰻ̄ⰿⱏ · Ⱀⰵ ⱃⱏⱂⱐⱎⱅⰻⱅⰵ ⰿⰵⰶⰴⱁⱆ ⱄⱁⰱⱁⱙ̄ ·
Ⱀⰻⰽ᾽ⱅⱁⰶⰵ ⱀⰵ ⰿⱁⰶⰵⱅⱏ ⱂⱃⰻⱅⰹ ⰽⱐ ⰿⱐⱀⱑ · ῾Ⰰⱎⱅⰵ ⱀⰵ ⱁ̄ⱌ҃ⱐ ⱂⱁⱐⰾⰰⰲⱏⰻ̄ ⰿⱔ ⱂⱃⰹⰲⰾⱑⱍⰵⱅⱏ ⰵ̄ⰳⱁ · Ⰻ̄ ⰰ̄ⰸⱐ ⰲⱏⱄⰽⱃⱑⱎⱘ ⰻ̄ ⰲⱏ ⱂⱁⱄⰾⱑⰴⱏⱀⰻⰹ ⰴⰵⱀⱏ ·· -
Ⰰ̄ⰸⱐ ⰵ̄ⱄⰿ̆ⱏ ⱈⰾⱑⰱⱏ ⰶⰹⰲⱁⱅⱏⱀⱏⰹⰻ ·
ⱁ̄ⱌ҃ⰹ ⰲⰰⱎⰹ ⱑ̄ⱄⱔ ⰿⰰⱀⱀ̆ⱘ ⰲⱏ ⱂⱁⱆⱄⱅⱏⰹⱀⰻ ⰻ̄ ⱁ̄ⱆⰿⱐⱃⱑⱎⱔ ·
ⱄⱐ ⰵ̄ⱄⱅⱏ ⱈⰾⱑⰱⱏ ⱄⱏⱈⱁⰴⱔⰻ̄ ⱄⱐ ⱀ҃ⰱⱄⰵ · ⰴⰰ ⰰ̄ⱎⱅⰵ ⰽⱅ̄ⱁ ⱁⱅ҃ ⱀⰵⰳⱁ ⱑ̄ⱄⱅⱏ ⱀⰵ ⱁ̄ⱆⰿⱐⱃⰵⱅⱏ ·
Ⰰ̆ⰸⱐ ᾽ⰵⱄⰿⱏ ⱈⰾⱑⰱⱏ ⰶⰹⰲⱏⰹⰻ̄ · ⱄⱏⱎⰵⰴⱏⰻ ⱄⱐ ⱀ҃ⰱⱄⰵ · Ⰰ̄ⱎⱅⰵ ⰽⱅ̄ⱁ ⱄⱐⱀⱑⱄⱅⱏ ⱁⱅ҃ ⱈⰾⱑⰱⰰ ⱄⰵⰳⱁ · ⰶⰹⰲⱏ ⰱⱘⰴⰵⱅⱏ ⰲⱏ ⰲⱑⰽⱏⰻ · ⱈⰾⱑⰱⱏ ⰱⱁ ⰵ̄ⰳⱁⰶⰵ ⰴⰰⰿⱏ ⰰ̄ⰸⱏ · ⱂⰾⱐⱅⱐ ⰿⱁⱑ̄ ⰵⱄⱅⱏ · ⱙ̄ⰶⰵ ⰰ̄ⰸⱐ ⰴⰰⰿⱏ ⰸⰰ ⰶⰹⰲⱁⱅⱏ ⰲⱄ̄ⰵⰳⱁ ⰿⰹⱃⰰ ·
ⱂⱐⱃⱑ᾽ⰰⱈⱘ ⰶⰵ ⱄⱔ ⰻ̄ⱓ̄ⰴⰵ᾽ⰻ ⰿⰵⰶ᾽ⰴⱓ ⱄⱁⰱⱁⱙ̆ ⰳ҃ⰾⱎⱅⰵ · ⰽⰰ̄ⰽⱁ ⱄⱐ ⰿⱁⰶⰵⱅⱏ ⱂⰾⱏⱅⱐ ⱄⰲⱁⱙ̄ ⰴⰰⱅⰹ ⱀⰰⰿⱏ ⱑ̄ⱄⱅⰹ ·
ⱃⰵⱍⰵ ⰶⰵ ⰻ̄ⰿⱏ ⰻ̄ⱄ҃ⱏ · Ⰰ\ⰿⰻⱀ҃ ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ · Ⰰ̄ⱎⱅⰵ ⱀⰵ ⱄⱐⱀⱑⱄⱅⰵ ⱂⰾⱐⱅⰹ ⱄ҃ⱀⰰ ⱍ҃ⰾⱍⰰ · ⱀⰹ ⱂⰹⰵ̄ⱅⰵ҃ ⰽⱃⱏⰲⰵ ᾽ⰵⰳⱁ · ⰶⰹⰲⱁⱅⰰ ⱀⰵ ⰻⰿⰰⱅⰵ ⰲⱏ ⱄⰵⰱⱑ ·
ⱑ̄ⰴⱏⰹⰻ̄ ⱂⰾⱏⱅⱐ ⰿⱁⱙ̆ · ⰻ̄ ⱂⰹⱔ̄ⰻ̄ ⰽⱃⱏⰲⱐ ⰿⱁⱙ̆ · ⰻ̄ⰿⰰⱅⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ · ⰻ̄ ⰰ̄ⰸⱐ ⰲⱏⱄⰽ̄ⱃⱑⱎⱘ ⰻ̄ ⰲⱏ ⱂⱁⱄⰾⱑⰴⱐⱀⰹⰻ̄ ⰴⰵⱀⱐ ·· · -
᾽ⱑⰴⱏⰹ ⱂⰾⱏⱅⱐ ⰿⱁⱙ̄ ⰻ̄ ⱂⰹⱔ̄ⰻ̄ ⰽⱃⱏⰲ ⰿⱁⱙ̄ · ⰲⱏ ⰿⱀⱑ ⱂⱃⱑⰱⱏⰹⰲⰰⰵ̄ⱅⱏ ⰻ̄ ⰰ̄ⰸⱐ ⰲⱏ ⱀⰵⰿⱏ ·
Ⱑ̄ⰽⱁⰶⰵ ⱂⱁⱄⱐⰾⰰ ⰿⱔ ⰶⰹⰲⱏⰻ̄ ⱁ̄ⱌ҃ⱏ · ᾽ⰻ ⰰ̄ⰸⱐ ⰶⰹⰲⱘ ⱁ̄ⱌ҃ⰰ ⱃⰰⰴⰹ · ⰻ̄ ⱑ̄ⰴⱏⰹⰻ̄ ⰿⱔ ⰻ̄ ⱅⱏ ⰶⰹⰲⱏ ⰱⱘⰴⰵⱅⱏ ⰿⰵⱀⰵ ⱃⰰⰴⰹ ·
Ⱄⱐ ⰵⱄⱅⱏ ⱈⰾⱑⰱⱏ ⱄⱏⱎⰵⰴⱏⰹ ⱄⱐ ⱀ҃ⰱⱄⰵ · Ⱀⰵ ⱑⰽⱁⰶⰵ ⱑ̄ⱄⱔ ⱁ̄ⱌ҃ⰹ ⰲⰰⱎⰹ ⰿⰰⱀⱀⱘ̄ ⰻ̄ ⱁ̄ⱆⰿⱐⱃⱑⱎⱔ · ᾽ⱑⰴⱏⰹ᾽ⰻ ⱈⰾⱑⰱⱐ ⱄⱐ ⰶⰹⰲⱏ ⰱⱘⰴⰵⱅⱏ ⰲⱏ ⰲⱑⰽⱐ ·
Ⱄⰹ ⱃⰵⱍⰵ ⰲⱏ ⱄⱐⱀⱏⰿⰹⱎⱅⰻ ⱁ̄ⱆⱍⱔ ⰲⱏ ⰽⰰⱂⰵⱃⱀⰰⱁ̄ⱆⰿⱑ ·
ⰿⱀ̄ⱁⰷⰻ ⰶⰵ ⱄⰾⱏⰹⱎⰰⰲ᾽ⱎⰵ · ⱁ̄ⱅⱏ ⱁ̄ⱆⱍⰵⱀⰻⰽⱐ ⰵ̄ⰳⱁ ⱃⱑⱎⱔ · ⰶⰵⱄⱅⱁⰽⱁ ⰵ̄ⱄⱅⱏ ⱄⰾⱁⰲⱁ ⱄⰵ · ⰽⱐⱅⱁ ⰿⱁⰶⰵⱅⱏ ⰵ̄ⰳⱁ ⱄⰾⱁⱆⱎⰰⱅⰹ
Ⰲⱑⰴⱏⰹ ⰶⰵ ᾽҃ⰻⱄⱏ ⰲⱏ ⱄⰵⰱⱑ · ⱑ̄ⰽⱁ ⱃⱏⱂⱏⱎⱅⱘⱅⱏ ⱁ̄ⱆⱍⰵⱀⰻⱌⰹ ⰵ̄ⰳⱁ · ⱃⰵⱍⰵ ⰻ̄ⰿⱏ · ⱄⰵ ⰾⰹ ⰲⱏⰹ ⰱⰾⰰⰸⱀⰻⱅⱏ ·
῾Ⰰⱎⱅⰵ ⱁ̄ⱆⰱⱁ ⱁ̄ⱆⰸⱐⱃⰹⱅⰵ ⱄ҃ⱀⰰ ⱍ҃ⰾⱍⰰ · ⰲⱏⱄⱈⱁⰴⱔⱎⱅⰰ ⰻ̄ⰴⰵⰶⰵ ⰱⱑ ⰹ ⱂⱃⱑⰶⰴⰵ ·
ⰴ҃ⱈⱏ ⰵ̄ⱄⱅⱏ ·:· ᾽ⰺⰶⰵ ⰶⰹⰲⰵⱅ · ⰰ̄ ⱁ̄ⱅⱏ ⱂⰾⱏⱅⰹ ⱀⱑⱄⱅⱏ ⱂⱁⰾⱐⰷⱔ ⱀⰻⰽⱁⰵ̄ⱔ̄ⰶⰵ · Ⰳ҃ⰾⱏⰹ ⱔ̄ⰶⰵ ⰰ̄ⰸⱐ ⰳ҃ⰾⰰⱈⱏ ⰲⰰⰿ · ⰴ҃ⱈⱏ ⱄⱘⱅⱏ ⰻ̄ ⰶⰻⰲⱁⱅ҃ ⱄⱘⱅⱏ ·
Ⱀⱏ ⱄⱘⱅⱏ ⱁⱅ҃ ⰲⰰⱄⱐ ⰵⱅⰵⱃⰹ ⰺ̄ⰶⰵ ⱀⰵ ⰲⱑⱃⱁⱆⱙ̄ ⰲⱑⰴⱑⰰ̄ⱎⰵ ⰱⱁ ⰻⱄⰽⱁⱀⰹ ⰻ̄ⱄ҃ⱏ · ⰽⱅ̄ⱁ ⱄⱘⱅⱏ ⱀⰵ ⰲⱑⱃⱁⱆⱙ̄ⱎⱅⰹ ⰻ̄ ⰽⱅ̄ⱁ ⰵ̄ⱄⱅⱏ ⱈⱁⱅⱔⰻ̄ ⱂⱃⱑⰴⰰⱅⰹ ⰻ̄ ·
ⰳ҃ⰾⰰⰰⱎⰵ · ⱄⰵⰳⱁ ⱃⰰⰴⰹ ⱃⱑⱈⱏ ⰲⰰⰿⱏ · ᾽ⱑⰽⱁ ⱀⰻⰽⱅⱁⰶⰵ ⰿⱁⰶⰵⱅⱏ ⱂⱃⰹⱅⰹ ⰽⱐ ⰿⱀ̄ⱑ · ⰰ̄ⱎⱅⰵ ⱀⰵ ⰱⱘⰴⰵⱅⱏ ⰴⰰⱀⱁ ⰵ̆ⰿⱁⱆ ⱄⱏ ⰲⱏⰹⱎⰵ ⱉⱅ҃ ᾽҃ⱁⱌⰰ ⰿⱁ᾽ⰵⰳⱁ ·
Ⱉⱅ҃ ⱄⰵⰳⱁ ⰿⱀ̄ⱁⰷⰹ ⱁⱅ҃ ⱁⱆⱍⰵⱀⰹⰽⱏ ⰵ̄ⰳⱁ ⰻ̄ⰴⱘ ⰲⱐⱄⱂⱔⱅⱐ · ⰻ̄ ⰽⱐ ⱅⱁⰿⱁⱆ ⱀⰵ ⱈⱁⰶⰴ̄ⰰⰰ̄ⱈⱘ ⱄⱐ ⱀⰻⰿⱏ ·
Ⱃⰵⱍⰵ ⰶⰵ ⰻ҃ⱄ ⱁ̄ⰱⱑⰿⰰ ⱀⰰ ⰴⰵⱄⱔⱅⰵ · Ⰵ̄ⰴⰰ ⰻ̄ ⰲⱏⰹ ⱈⱁⱎⱅⰵⱅⰵ ⰻ̄ⱅⰹ ·
῾Ⱉ̄ⱅⱏⰲⱑⱎⱅⰰ ⰵ̄ⰿⱁⱆ ⱄⰻⰿⱁⱀⱏ ⱂⰵⱅⱃⱏ · Ⰳ҃ⰻ ⰽⱐ ⰽⱁⰿⱁⱆ ⰻⰴⰵⰿⱏ · Ⰳ҃ⰾⱏⰹ ⰶⰻⰲⱁⱅⰰ ⰲⱑⱍⱐⱀⰰⰰⰳⱁ ⰻ̄ⰿⰰⱎⰹ ·
ⰻ̄ ⰿⱏⰻ ⰲⱑⱃⱁⰲⰰⱈⱁⰿⱏ ⰻ ⱂⱁⰸⱀⰰⱈⱁⰿⱏ · Ⱑ̄ⰽⱁ ⱅⱏⰻ ⰵ̄ⱄⰹ ⱈ҃ⱏ ⱄ҃ⱀⱏ ⰱ҃ⰰ ⰲⱏⰹⱎⱐⱀⱑⰰ̄ⰳⱁ ·· · -

Ⰻ̄ⰴⱑⰰ̄ⱎⰵ ⰻ̄ⱄ҃ⱏ ⰲⱏ ⰳⰰⰾⰹⰾⰵⱙ̄ · Ⱀⰵ ⱈⱁⱅⱑⰰ̄ⱎⰵ ⰱⱁ ⰲⱏ ⰻ̄ⱓ̄ⰴⰵⰻ̄ⱈⱏ ⱈⱁⰴⰹⱅⰹ · Ⱑⰽⱁ ⰻ̄ⱄⰽⰰⰰ̄ⱈⱘ ᾽ⰵⰳⱁ ⱁ̄ⱆⰱⰹⱅⰹ ᾽ⰻ ·
ⰱⱑ ⰶⰵ ⰱⰾⰹⰸⱐ ⱂⱃⰰⰸⰴⱏⱀⰹⰽⱐ ⰻ̄ⱓ̄ⰴⰵⰻ̄ⱄⰽⱏ ⱄⰽⰻⱀⱁⱂⰹⰼⰻⰰ̄ ·
Ⱃⱑⱎⱔ ⰶⰵ ⰽⱐ ⱀⰵⰿⱁⱆ ⰱⱃⰰⱅⰹⱑ ⰵ̄ⰳⱁ · ⱂⱃⱑⰻⰴⰹ ⱁⱅ҃ ⱄⱘⰴⱁⱆ ⰻ̄ ⰻ̄ⰴⰹ ⰲⱏ ⰻ̄ⱓ̄ⰴⰵⱙ̄ · ⰴⰰ ᾽ⱁⱆⱍⰵⱀⰻⱌⰻ ⱅⰲⱁⰻ̄ ⰲⰻⰴⱔⱅⱏ ⰴⱑⰾⰰ ⱅⰲⱁⱑ̄ ⱑ̄ⰶⰵ ⱅⰲⱁⱃⰹⱎⰹ ·
Ⱀⰻⰽ᾽ⱅⱁⰶⰵ ⰶⰵ ⰱⱁ ⰲⱏ ⱅⰰⰻ̄ⱀⱑ · ⱀⰻⱍⰵⱄⱁⰶⰵ ⱀⰵ ⱅⰲⱁⱃⰹⱅⱏ · ⰻ̄ ⰻ̄ⱎⱅⰵⱅⱏ ⱄⰰⰿⱏ ⱑ̄ⰲⱑ ⰱⱏⰹⱅⰹ · Ⰰ̄ⱎⱅⰵ ⱄⰹ ⱅⰲⱁⱃⰹⱎⰹ ⰰ̄ⰲⰹ ⱄⱔ ⰲⱏ ⱄⰵⰿⱁⱆ ⰿⰹⱃⱁⱆ ·
ⱀⰻ ⰱⱃⰰⱅⰹⱑ̄ ⰱⱁ ⰵ̄ⰳⱁ ⰲⱑⱃⱁⰲⰰⰰ̄ⱈⱘ ⰲⱐ ⱀⱐ ·
ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⰲⱃⱑⰿⱔ ⰿⱁⰵ̄ ⱀⰵ ⱁ̄ⱆ ⱂⱃⰻⰴⰵ · ⰰ̄ ⰲⱃⱑⰿⱔ ⰲⰰⱎⰵ ⰲⱏⱄⰵⰳⰴⰰ ⰳⱁⱅⱁⰲⱁ ⰵ̄ⱄⱅⱏ ·
ⱀⰵ ⰿⱁⰶⰵⱅⱏ ⰿⰹⱃⱏ ⱀⰵⱀⰰⰲⰹⰴⱑⱅⰹ ⰲⰰⱄⱐ · ⰿⰵⱀⰵ ⰶⰵ ⱀⰵⱀⰰⰲⰹⰴⰹⱅⱏ · ⱑ̄ⰽⱁ ⰰ̄ⰸⱐ ⰲⱑⰴⱑⱅⰵⰾⱐⱄⱅⰲⱁⱆⱙ̄ ⱁ̄ ⱀⰵⰿ · ⱑ̄ⰽⱁ ⰴⱑⰾⰰ ⰵ̄ⰳⱁ ⰸⱐⰾⰰ ⱄⱘⱅⱏ ·
Ⰲⱏⰹ ⰲⱐⰸⰹⰴⱑⱅⰵ ⰲⱏ ⱂⱃⰰⰸⰴⱐⱀⰹⰽⱐ ⱄⱐ · ⰰ̄ⰸⱐ ⱀⰵ ⰲⱏⰸⰹⰴⱘ ⰲⱏ ⱂⱃⰰⰸⰴⱐⱀⰻⰽⱐ ⱄⱐ · ⱑ̄ⰽⱁ ⰲⱃⱑⰿⱔ ⰿⱁⰵ̄ ⱀⰵ ⱁ̄ⱆ ⰻ̄ⱄⱂ᾽ⰾⱏⱀⰹ ⱄⱔ·
ⱄⰹ ⱃⰵⰽⱐ ⰻ̄ⰿⱏ · ⱁ̄ⱄⱅⰰ ⰲⱏ ⰳⰰⰾⰹⰾⰵⰻ̄ ·
Ⰵ̄ⰳⰴⰰ ⰶⰵ ⰲⱏⰸⰻⰴⱘ ⰱⱃⰰⱅⰹⱑ̄ ⰵⰳⱁ ⰲⱏ ⱂⱃⰰⰸⰴⱐⱀⰻⰽⱐ · Ⱅⱁⰳⰴⰰ ⰻ̄ ⱄⰰⰿ ⰲⰸⰻⰴⰵ · ⱀⰵ ⰰ̄ⰲⱑ · ⱀⱏ ⱑ̄ⰽⱁ ⱅⰰⰻ̄ ·
ⰻ̄ⱓ̄ⰴⰵⰻ̄ ⰶⰵ ⰻ̄ⱄⰽⰰⰰ̄ⱈⱘ ⰵ̄ⰳⱁ ⰲⱏ ⱂⱃⰰⰸⰴⱐⱀⰻⰽⱏ · ⰻ̄ ⰳ҃ⰾⰰⰰⱈⱘ ⰽⱐⰴⰵ ⰵ̄ⱄⱅⱏ ⱁ̄ⱀⱏ ·
ⰻ ⱃⱐⱂⱐⱅⱏ ⰱⱑ ⰿⱀ̄ⱁⰳⱐ ⱁ̄ ⱀⰵⰿⱏ ⰲⱏ ⱀⰰⱃⱁⰴⱑ · Ⱁ̄ⰲⰹ ⰳ҃ⰾⰰⰰⱈⱘ ⱑ̄ⰽⱁ ⰱⰾⰰⰳⱐ ⰵ̄ⱄⱅⱏ · ⰻ̄ⱀⰻ ⰶⰵ ⰳ҃ⰾⰰⰰ̄ⱈⱘ ᾽ⱀ᾽ⰹ · ⱀⱏ ⰾⱐⱄⱅⰹⱅⱏ ⱀⰰⱃⱁⰴⱏⰹ ·
ⰻ̄ ⱀⰻⰽⱁⱅⱁⱃⱏⰹ ⰶⰵ ⰰ̄ⰲⱑ ⰳ҃ⰾⰰⰰ̄ⱎⰵ ⱁ̄ ⱀⰵⰿⱐ · ⱄⱅⱃⰰⱈⰰ ⱃⰰⰴⰹ ⰻ̄ⱓ̄ⰴⰵⰻⱄⰽⰰ ·· -
Ⰲⱏ ⱂⱃⱑⱂⱁⰾⱁⰲⰾⰵⱀⰻⰵ̄ ⱂⱃⰰⰸⰴⱐⱀⰹⰽⰰ · Ⰲⱏⰸⰻⰴⰵ ⰻ̄ⱄ҃ⱏ ⰲⱏ ⱌ҃ⱃⰽⰲⱏ · ⰻ̄ ⱁ̄ⱆⱍⰰⰰⱎⰵ ·
Ⰻ̄ ⰴⰹⰲⰾⱑⰰⱈⱘ ⱄⱔ ⰻ̄ⱓ̄ⰴⰵⰻ̄ ⰳ҃ⰾⱎⱅⰵ · ⰽⰰⰽⱁ ⱄⱐ ⰽⱐⱀⰹⰳⱏⰹ ⱁ̄ⱆⰿⱑⰵ̄ⱅⱏ ⱀⰵ ⱁ̄ⱆⱍⱐ ⱄⱔ ·
Ⱉⱅ̄̄ⱏⰲⱑⱎⱅⰰⰲⱏ ⰻ҃ⱄⱏ ⱃⰵⱍⰵ ⰻ̄ⰿⱏ · Ⰿⱁⰵ̄ ⱁ̄ⱆⱍⰵⱀⰹⰵ̄ ⱀⱑⱄⱅⱏ ⰿⱁ҃ⰵ̄ · ⱀⱏ ⱂⱁⱄⱏⰾⰰⰲⱏⱎⰰⰰ̄ⰳⱁ ⰿⱔ ·
Ⰰ̄ⱎⱅⰵ ⰽⱐⱅⱁ ⱈⱁⱎⱅⰵⱅⱏ ⰲⱁⰾⱙ ⰵ̄ⰳⱁ ⱅⰲⱁⱃⰹⱅⰹ · ⱃⰰⰸⱁⱆⰿⱑⰵ̄ⱅⱏ ⱁ̄ ⱁ̄ⱆⱍⰵⱀⰹⰻ̄ ⰽⱁⰵ̄ ⱁ̄ⱅⱏ ⰱ҃ⰰ ⰵ̄ⱄⱅⱐ · ·:· Ⰾⰹ ⰰ̄ⰸⱐ ⱁ̄ ⱄⰵⰱⱑ ⰳ҃ⰾⱙ ·
ⰳ҃ⰾⱔⰻ̄ ⱁ̄ ⱄⰵⰱⱑ ⱄⰾⰰⰲⱏⰹ ⱄⰲⱁⰵ̄᾽ⱔ ⰻ̄ⱎⱅⰵⱅⱏ · Ⰰ̄ ⰻ̄ⱎⱅⱔⰻ̄ ⱄⰾⰰⰲⱏⰻ ⱂⱁⱄⱏⰾⰰⰲⱏⱎⰰⰰ̄ⰳⱁ ⰻ̄ · ⱄⱐ ⰻ̄ⱄⱅⰹⱀⰵⱀⱏ ⰵ̄ⱄⱅⱐ · ⰻ̄ ⱀⱑⱄⱅⱏ ⱀⰵⱂⱃⰰⰲⱏⰴⱏⰹ ⰲⱐ ⱀⰵⰿⱏ ·
Ⱀⰵ ⰿⱁⱄⰻ ⰾⰹ ⰴⰰⱄⱅⱏ ⰲⰰⰿ ⰸⰰⰽⱁⱀⰰ · Ⱍⱐⱅⱁ ⰿⰵⱀⰵ ⰻ̄ⱎⱅⰵⱅⰵ ⱁ̄ⱆⰱⰹⱅⰻ ·
Ⱉⱅ̄̄ⱏⰲⱑⱎⱅⰰⰲⱏ ⱀⰰⱃⱁⰴⱏ ⱃⰵⱍⰵ Ⰱⱑⱄⰰ ⰾⰹ ᾽ⰻⰿⰰⱎⰹ ⰽⱐⱅⱁ ⱅⰵⰱⰵ ⰻ̄ⱎⱅⰵⱅⱏ ⱁ̄ⱆⰱⰹⱅⰹ ·
῾Ⱉ̄ⱅⱏⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰻ̄ⰿⱏ · Ⰵ̆ⰴⰹⱀⱁ ⰴⱑⰾⱁ ⱄⱏⱅⰲⱁⱃⰹⱈⱏ · ⰻ ⰲⱐⱄⰹ ⰴⰹⰲⰹⱅⰵ ⱄⱔ ·
Ⱄⰵⰳⱁ ⱃⰰⰴⰹ ⰿⱁⱄⰹⰻ̄ ⰴⰰⱄⱅⱏ ⰲⰰⰿⱏ ⱁ̄ⰱⱃⱑⰸⰰⱀⰻⰵ̄ · ⱀⰵ ⱑ̄ⰽⱁ ⱁⱅ҃ ⰿⱁⱄⰵⰰ̄ ⰵ̄ⱄⱅⱏ ⱀⱏ ⱁⱅ҃᾽̅ ·:· ⱁ̄ⱌ҃ⱐ ⰻ̄ ⰲⱏ ⱄⱘⰱⱁⱅⱘ ⱁ̄ⰱⱃⱑⰸⰰⰵ̄ⱅⰵ ⱍ҃ⰾⰽⰰ ·
Ⰰ̄ⱎⱅⰵ ⱁ̄ⰱⱃⱑⰸⰰⱀⰻ᾽ⰵ ⱍ҃ⰾⰽⱏ ⱂⱃⰹⰵ̄ⰿⰾ҃ⰵⱅⱏ ⰲⱏ ⱄⱘⰱⱁⱅⱘ · ⰴⰰ ⱀⰵ ⱃⰰⰸⱁⱃⰹⱅⱏ ⱄⱔ ⰸⰰⰽⱁⱀⱏ ⰿⱁⱄⰵⱁ̄ⰲⱏ · ⱀⰰ ⰿⱔ ⰾⰹ ⰳⱀⱑⰲⰰⰵ̄ⱅⰵ ⱄⱔ · ⱑ̄ⰽⱁ ⰲⱏⱄⰵⰳⱁ ⱍ҃ⰾⰽⰰ ⱄⱏⰴⱃⰰⰲⰰ ⱄⱏⱅⰲⱁⱃⰹⱈⱏ ⰲⱏ ⱄⱘⰱⱁⱅⱏ ·
Ⱀⰵ ⱄⱘⰴⰹⱅⰵ ⱀⰰ ⰾⰻⱌⰰ · ⱀⱏ ⱂⱃⰰⰲⰵⰴⱏⱀⱏⰹ ⱄⱘⰴⱏ ⱄⱘⰴⰹⱅⰵ ·
Ⰳ҃ⰾⰰⰰ̄ⱈⱘ ⰶⰵ ⰵ̄ⱅⰵⱃⰹⰻ̄ ⱁ̄ⱅⱏ ⰻ̄ⰵ҃̄ⱃⱄⰾ҃ⰿⱑⱀⱏ · ⱀⰵ ⱄⱐ ⰾⰹ ⰵ̄ⱄⱅⱏ ⰵ̄ⰳⱁⰶⰵ ⰻ̄ⱄⰽⰰⰰ̄ⱈⱘ ⱁ̄ⱆⰱⰹⱅⰹ ·
Ⰻ̄ ⱄⰵ ⱀⰵ ⱁ̄ⰱⰹⱀⱁⱆⱔ̄ ⱄⱔ ⰳ҃ⰾⰵⱅⱏ · ⰻ̄ ⱀⰻⱍⰵⱄⱁⰶⰵ ⰵ̄ⰿⱁⱆ ⱀⰵ ⰳ҃ⰾⱙⱅ · ⰵ̄ⰴⰰ ⰽⰰⰽⱁ ⱃⰰⰸⱁⱆⰿⱑⱎⱔ ⰽⱐⱀⱔⰷⰹ · ⱑ̄ⰽⱁ ⱄⱐ ⰵ̄ⱄⱅⱏ ⱈ҃ⱏ ·
ⱀⱏ ⱄⰵⰳⱁ ⰲⱑⰿⱏ ⱁⱅ҃ ⰽⱘⰴⱁⱆ ᾽ⰵⱄⱅⱏ · ⰰ̄ ⱈ҃ⱏ ⰵ̄ⰳⰴⰰ ⱂⱃⰻⰴⰵⱅⱏ ⱀⰻⰽ᾽ⱅⱁⰶⰵ ⱀⰵ ⰲⱑⱄⱅⱏ ⱁⱅ҃ ⰽⱘⰴⱁⱆ ⰱⱘⰴⰵⱅⱏ ·
Ⰲⱐⰸⱐⰲⰰ ⰶⰵ ᾽҃ⰻⱄⱏ ⰲⱏ ⱌ҃ⱃⰽⰲⰻ ⱁ̄ⱆⱍⱔ ⰻ̄ ⰳ҃ⰾⱔ · Ⰻ̄ ⰿⰵⱀⰵ ⰲⱑⱄⱅⰵ ⰻ̄ ⰲⱑⱄⱅⰵ ⱁⱅ҃ ⰽⱘⰴⱁⱆ ⰵ̄ⱄⰿⱏ · Ⰻ̄ ᾽ⱁ ⱄⰵⰱⱑ ⱀⰵ ⱂⱃⰹⰴⱏ · ⱀⱏ ⰵ̄ⱄⱅⱏ ⰻ̄ⱄⱅⰹⱀⰵⱀⱏ ⱂⱁⱄⱏⰾⰰⰲⱏⰻⰻ̄ ⰿⱔ · ⰵ̄ⰳⱁⰶⰵ ⰲⱏⰹ ⱀⰵ ⰲⱑⱄⱅⰵ ·
ⰻ̄ ⰰ̄ⰸⱏ ⰻ̄ ⰲⱑⰿ · ⱑ̄ⰽⱁ ⱉⱅ҃ ⱀⰵⰳⱁ ⰵ̄ⱄ᾽ⰿⱏ · ⰻ̄ ⱅⱏ ⰿⱔ ⱂⱁⱄⱏⰾⰰ ·
Ⰻ̄ⱄⰽⰰⰰ̄ⱈⱘ ⰶⰵ ⱔ̄ⱅⰻ ⰻ̄ · ⰻ̄ ⱀⰻⰽⱅⱁⰶⰵ ⱀⰵ ⰲⱏⰸⰾⱁ҃ⰶⰹ ⱃⱘⰽⱁⱆ ⱀⰰ ⱀⱏ · Ⱑ̄ⰽⱁ ⱀⰵ ⱁ̄ⱆ ⰱⱑ ⱂⱃⰹⱎⱐⰾⰰ ⰳⱁⰴⰹⱀⰰ ᾽ⰵⰳⱁ ·· · -
Ⰲⱏ ⱂⱁⱄⰾⱑⰴⱏⱀⰻⰻ̄ ⰴⰵⱀⱏ ⰲⰵⰾⰹⰽⱏⰹ ⱂⱃⰰⰸⰴⱐⱀⰹⰽⱏ · Ⱄⱅⱁⱑ̄ⱎⰵ ⰻ̄ⱄ҃ⱏ · Ⰻ̄ ⰸⱐⰲⰰⰰ̄ⱎⰵ ⰳ҃ⰾⱔ · Ⰰ̄ⱎⱅⰵ ⰽ/̄ⱅⱁ ⰶⱔⰶⰴⰵⱅⱏ · ⰴⰰ ⱂⱃⰹⰴⰵⱅⱏ ⰽⱁ ⰿⱀⱑ̄ ⰻ̄ ⱂⰻⰵ̄ⱅⱏ
Ⰲⱑⱃⱁⱆⱔ̄ⰻ̄ ⰲⱏ ⰿⱔ · ⱑ̄ⰽⱁⰶⰵ ⰽⱐⱀⰹⰳⱏⰹ ⱃⱑⱎⱔ · Ⱃⱑⰽⱏⰹ ⱁ̄ⱅⱏ ⱍⱃⱑⰲⰰ ⰵ̄ⰳⱁ ⱂⱁⱅⰵⰽⱘⱅⱏ ⰲⱁⰴⱏⰹ ⰶⰻⰲⱏⰹ ·
Ⱄⰵ ⰶⰵ ⱃⰵⱍⰵ ⱁ̄ ⰴ҃ⱄⱑ ⰵ̄ⰶⰵ ⱈⱁⱅⱑⰰ̄ⱈⱘ ⱂⱃⰹⱔⱅⰹ ⰻ̄ · Ⰲⱑⱃⱁⱆⱙ̄ⱎⱅⰹⰻ̄ ⰲⱏ ⱀⱐ · ⱀⰵ ⱁ̄ⱆ ⰱⱁ ⰱⱑ ⰴ҃ⱈⱏ ⱄ҃ⱅⱏⰻ ⰴⰰⱀⱏ · ⱑ̄ⰽⱁ [ⱑ] ⰻ҃ⱄⱏ ⱀⰵ ⱁ̄ⱆ ⰱⱑ ⱂⱃⱁⱄⰾⰰⰲⰾⰵⱀⱏ ·
ⰿ̄ⱀⱁ҃ⰷⰹ ⰶⰵ ⱁⱅ҃ ⱀⰰⱃⱁⰴⱏ ⱄⰾⱏⰹⱎⰰⰲⱏⱎⰵ ⱄⰾⱁⰲⰵⱄⰰ ⱄⰹ · ⰳ҃҃ⰾⰰⰰ̄ⱈⱘ ⱄⱐ ᾽ⰵⱄⱅⱏ ⰲⱏ ⰻ̄ⱄⱅⰹⱀⱘ ⱂ҃ⱃ҃ⱃⰽⱏ ·
Ⰴⱃⱁⱆⰷⰹⰻ̄ ⰶⰵ ⰳ҃ⰾⰰⰰ̄ⱈⱘ ⱄⱐ ⰵ̄ⱄⱅⱏ ⱈ҃ⱏ · ⱁ̄ⰲⰹ ⰶⰵ ⰳ҃ⰾⰰⰰ̄ⱈⱘ · ῾Ⰵⰴⰰ ⱁ̄ⱅⱏ ⰳⰰⰾⰹⰾⰵⱔ̄ ⱈ҃ⱏ ⱂⱃⰹⰴⰵⱅⱏ ·
ⱀⰵ ⰽⱐⱀⰹⰳⱏⰹ ⰾⰻ ⱃⱑⱎⱔ · ᾽ⱑⰽⱁ ⱁⱅ҃ ⱄⱑⰿⰵⱀⰵ ⰴ҃ⰴⰲⰰ · ⰻ̄ ⱁ̄ⱅⱏ ⰲⰹⱅⰾⰵⱁ̄ⰿⱐⱄⰽⰰ ⰳⱃⰰⰴⰰ · ⱂⱃⰹⰴⰵⱅⱏ ⱈ҃ⱏ ·
ⱃⰰⱄⱂⱏⱃⱑ ⰶⰵ ⰱⱏⰻⱄⱅⱏ ⰲⱏ ⱀⰰⱃⱁⰴⱑ ⰵ̄ⰳⱁ ⱃⰰⰴⰹ ·
Ⰵ̄ⱅⰵⱃⰹⰻ̄ ⰶⰵ ⱁ̄ⱅⱏ ⱀⰻⱈ ⱈⱁⱅⱑⰰ̄ⱈⱘ ⱔ̄ⱅⰹ ⰻ̄ · ⱀⱐ ⱀⰹⰽⱅ̄ⱁⰶⰵ ⰲⱏⰸⰾⱁⰶⰹ ⱀⰰ ⱀⱐ ⱃⱘⰽⱁⱆ ·
·:· Ⱂⱃⰹⰴⱘ ⰶⰵ ⱄⰾⱁⱆⰳⱏⰹ ⰽⱐ ⰰⱃⱈ̄ⰻⰵ̄ⱃⰵⱁ̄ⰿⱐ · ⰻ̄ ⱇⰰⱃⰹⱄⰵⰿⱏ Ⰻ ̄̄ⱃⱑⱎⱔ ⰻ̄ⰿⱏ ⱅⰻ · ⱂⱁ ⱍⱐⱅⱁ ⱀⰵ ⱂⱃⱑⱄⱅⰵ ⰵ̄ⰳⱁ ·
ⱁ̄ⱅⱏⰲⱑⱎⱅⰰⱎⱔ ⱄ᾽ⰾⱁⱆⰳ᾽ⱏⰹ · ⱀⰻⰽⱁⰾⰹⰶⰵ ⱅⰰⰽⱁ ⰵⱄⱅⱏ ⰳ҃ⰾⱏ ⱍ҃ⰽⱏ · ⱑ̄ⰽⱁ ⱄⱐ ⱍ҃ⰾⰽⱏ ·
ⱁ̄ⱅⱏⰲⱑⱎⱅⰰⱎⱔ ᾽ⰻⰿⱏ ⱇⰰⱃⰹⱄⰵⰻ̄ · Ⰵ̄ⰴⰰ ⰻ̄ ⰲⱏⰹ ⱂⱃⱑⰾⱐⱎⱅⰵⱀⰹ ⰱⱏⰻⱄⱅⰵ ·
Ⰵ̄ⰴⰰ ⰽⱅⱁ ⱁⱅ҃ ⰽⱐⱀⱔⰷⱐ ⰲⱑⱃⱁⰲⰰ ⰲⱐ ⱀⱐ · ⰾⰹ ⱁⱅ҃ ⱇⰰⱃⰻⱄⰵⰻ̄ ·
ⱀⱏ ⱀⰰⱃⱁⰴⱁⱄⱐ ⰺ̄ⰶⰵ ⱀⰵ ⰲⱑⱄⱅⱏ ⰸⰰⰽⱁⱀⰰ ⱂⱃⱁⰽⰾⱔⱅⰹ ⱄⱘⱅⱏ ·
Ⰳ҃ⰾⰰ ⱀⰹⰽⱁⰴⰹⰿⱏ ⰽⱐ ⱀⰹⰿⱏ ⱂⱃⰻⱎⰵⰴⱏⰹ ⰽⱐ ⱀⰵⰿⱁⱆ ⱀⱁⱎⱅⰹⱙ̆ · ⰵ̄ⰴⰹⱀⱏ ⱄⱏⰹ ⱁⱅ҃ ⱀⰹⱈⱏ ·
῾Ⰵⰴⰰ ⰸⰰⰽⱁⱀⱏ ⱀⰰⱎⱐ ⱄⱘⰴⰹⱅⱏ ⱍ҃ⰽⱁⱆ · ⰰ̄ⱎⱅⰵ ⱀⰵ ⱄⰾⱏⰹⱎⰻⱅⱏ ⱁ̄ⱅⱏ ⱀⰵⰳⱁ ⱂⱃⱑⰶⰴⰵ · ⰻ̄ ⱃⰰⰸⱁⱆⰿⱑⰵ̄ⱅⱏ ⱍⱐⱅ҃ⱁ҃ ⱅⰲⱁⱃⰹⱅⱏ ·
Ⱏⱉⱅⱏⰲⱑⱎⱅⰰⱎⱔ ⰻ̄ ⱃⱑⱎⱔ ᾽ⰵⰿⱁⱆ · ⰵ̄ⰴⰰ ⰻ̄ ⱅⱏⰻ ⱁⱅ҃ ⰳⰰⰾⰹⰾⰵⱔ̄ ⰵ̄ⱄⰹ · Ⰻ̄ⱄⱂⱏⰹⱅⰰⰻ̄ ᾽ⰻ ⰲⰻⰶⰴⱏ · Ⱑ̄ⰽⱁ ⱁ̄ⱅⱏ ⰳⰰⰾⰹⰾⰵⱔ̄ ⱂⱃⱃⱁⰽ҃ ⱀⰵ ⱂⱃⰹⱈⱁⰴⰹⱅⱏ ·

Ⰰ̄ⰸⱐ ⰵ̄ⱄ᾽ⰿⱐ ⱄⰲⱑⱅ ⰿⰻⱃⱁⱆ · ⱈⱁⰴⱔ ⱂⱁ ⰿⱏⱀⱑ · ⱀⰵ ⰻ̄ⰿⰰⱅⱏ ⰲⱏ ⱅⱐⰿⱑ ⱈⱁⰴⰹⱅⰹ · ⱀⱏ ⰻⰿⰰⱅⱏ ⱄⰲⱑⱅⱏ ⰲⱑⱍⱐⱀⱏⰹⰻ̄ ·
Ⱃⱑⱎⱔ ⰶⰵ ⰵ̄ⰿⱁⱆ ⱇⰰⱃⰹⱄⰵⰻ̄ · Ⱅⱏⰻ ⱁ̄ ⱄⰵⰱⱑ ⱄⰰⰿⱏ ⱄⱏⰲⱑⰴⱑⱅⰵⰾⱐⱄⱅⰲⱁⱆⰵⱎⰻ · ᾽ⰻ ⱄⱏⰲⱑⰴⱑⱅⰵⰾⱐⱄⱅⰲⱁ ⱅⰲⱁⰵ̄ ⱀⱑⱄⱅⱏ ⰻ̄ⱄⱅⰹⱀⱀ̆ⱁ ·
Ⱉⱅ̄̄ⱏⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰻ̄ⰿⱏ · ῾Ⰰⱎⱅⰵ ⰰ̄ⰸⱐ ⱄⱏⰲⱑⰴⱑⱅⰵⰾⱐⱄⱅⰲⱁⱆⱙ̄ ⱁ̄ ⰿⱀ̄ⱑ ⱄⰰⰿⱁⰿⱏ · ⱄⱐⰲⱑⰴⱑⱅⰵⰾⱐⱄⱅ̄ⰲⱁ ⰿⱁⰵ̄ ⰻ̄ⱄⱅⰹⱀⱀ̆ⱁ ⰵ̄ⱄⱅⱏ · Ⱑ̄ⰽⱁ ⰲⱑⰿⱐ ⱁⱅ҃ ⰽⱘⰴⱁⱆ ⱂⱃⰹⰴⱏ ⰻ̄ ⰽⰰⰿⱁ ⰳⱃⱔⰴⱘ · ⰲⱏⰹ ⰶⰵ ⱀⰵ ⰲⱑⱄⱅⰵ ⱁⱅ҃ ⰽⱘⰴⱁⱆ ⱂⱃⰹⰴⱐ · ⰻ̄ ⰽⰰⰿⱁ ⰳⱃⱔⰴⱘ ·
ⰲⱏⰹ ⱂⱁ ⱂⰾⱏⱅⰹ ⱄⱘⰴⰹⱅⰵ · ·:· Ⰰ̄ⰸ ⰶⰵ ⱀⰵ ⱄⱘⰶⰴⱘ ⱀⰹⰽⱁⰿⱁⱆⰶⰵ ·
ⰰ̄ⱎⱅⰵ ⰾⰹ ⱄⱘⰶⰴⱘ ⰰ̄ⰸⱏ · ⱄⱘⰴⱏ ⰿⱁⰻ̄ ⰻⱄⱅⰹⱀⰵⱀⱏ ⰵ̄ⱄⱅⱏ · ⱑ̄ⰽⱁ ⰵ̄ⰴⰹⱀⱏ ⱀⱑⱄⰿⱏ · ⱀⱏ ⰰ̄ⰸⱐ ᾽ⰻ ⱂⱁⱄⱏⰾⰰⰲⱏⰹ᾽ⰻ ⰿⱔ ⱁ̄ⱌ҃ⱐ ·
Ⰻ ⰲⱏ ⰸⰰⰽⱁⱀⱑ ⰲⰰⱎⰵⰿⱏ ⱂⰹⱄⰰⱀⱁ ᾽ⰵⱄⱅⱏ · ⱑ̄ⰽⱁ ⰴⱐⰲⱁⱓ̄ ⱍ҃ⰾⰽⱁⱆ ⱄⱏⰲⱑⰴⱑⱅⰵⰾⱐⱄⱅⰲⱁ ⰵ̄ⱄⱅⱏ · ⰻ̄ⱄⱅⰹⱀⱀ̆ⱁ ·
῾Ⰰⰸⱐ ᾽ⰵⱄⰿⱏ ⱄⱏⰲⱑⰴⱑⱅⰵⰾⱐⱄⱅⰲⱁⱆⱔ̄ⰻ̄ ⱁ̄ ⰿⱐⱀⱑ ⱄⰰⰿⱁⰿⱏ · ⰻ̄ ⱄⱐⰲⱑⰴⱑⱅⰵⰾⱐⱄⱅⰲⱁⱆⰵ̄ⱅⱏ ⱁ̄ ⰿⱀ̆ⱑ ⱂⱁⱄⱐⰾⰰⰲⱏⰹ ⰿⱔ ҃̆ⱁⱌⱏ ·
ⰻ̄ ⰳ҃ⰾⰰⰰ̄ⱈⱘ ᾽ⰵⰿⱁⱆ · ⰽⱐⰴⰵ ⰵ̄ⱄⱅⱏ ⱁ̄ⱌ҃ⱐ ⱅⰲⱁⰻ̄ · Ⱉⰲ̄̄ⱑⱎⱅⰰ ⰻ̄ⰿⱏ ⰻ̄ⱄ҃ⱏ · ⱀⰹ ⰿⰵⱀⰵ ⰲⱑⱄⱅⰵ ⱀⰻ ⱁ̄ⱌ҃ⰰ ⰿⱁⰵ̄ⰳⱁ · ῾Ⰰⱎⱅⰵ ⰿⱔ ⰱⰹⱄⱅⰵ ⰲⱑⰴⱑⰾⰹ · ⰻ̄ ⱁ̄ⱌ҃ⰰ ⰿⱁⰵ̄ⰳⱁ ⰱⰹⱄⱅⰵ ⰲⱑⰴⱑⰾⰹ ·
Ⱄⰹⱔ̄ ⰳ҃ⰾⱏⰹ ⰳ҃ⰾⰰ ⰻ̄ⱄ҃ⱏ · ⰲⱏ ⰳⰰⰸⱁⱇⰻⰾⰰⰽⰹⰻ̄ ⱁⱆⱍⱔ ⰲⱏ ⱌ҃ⱃⰽⰲⰹ · ⰻ̄ ⱀⰻⰽ᾽ⱅⱁⰶⰵ ⱀⰵ ⱔ̄ⱅⱏ ⰵ̄ⰳⱁ · ⱑ̄ⰽⱁ ⱀⰵ ⱁ̄ⱆ ⰱⱑ ⱂⱃⰻⱎⱏⰾⰰ ⰳⱁⰴⰹⱀⰰ ⰵ̄ⰳⱁ ·· · -
῾Ⰰⰸⱐ ⰻ̄ⰴⱘ ⰻ̄ ⰲⱏⰸⰹⱎⱅⰵⱅⰵ ⰿⰵⱀⰵ · ⰻ̄ ⰲⱏ ⰳⱃⱑⱄⱑ ⰲⰰⱎⰵⰿⱏ ⱁ̄ⱆⰿⱐⱃⰵⱅⰵ · Ⱑⰿ̄̄ⱁⰶⰵ ⰰ̄ⰸⱐ ⰻ̄ⰴⱘ · ⰲⱏⰹ ⱀⰵ ⰿⱁⰶⰵⱅⰵ ⱂⱃⰹⱅⰹ ·
ⰳ҃ⰾⰰⰰ̄ⱈⱘ ⰶⰵ ⰻ̄ⱓ̄ⰴⰵⰻ̄ ⰵ̄ⰴⰰ ⱄⱔ ⱄⰰⰿⱏ ⱁ̄ⱆⰱⰻⰵ̄ⱅⱏ · ⱑ̄ⰽⱁⰶⰵ ⰳ҃ⰾⰵⱅⱏ · ⱑ̄ⰿⱁⰶⰵ ⰰ̄ⰸⱐ ⰻ̄ⰴⱘ · ⰲⱏⰻ ⱀⰵ ⰿⱁⰶⰵⱅⰵ ⱂⱃⰹⱅⰻ ·
᾽ⰻ ⰳ҃ⰾⰰⰰ̄ⱎⰵ ⰻ̄ⰿⱏ ⰲⱏⰻ ⱁ̄ⱅⱏ ⱀⰻⰶⱐⱀⰻⱈⱏ ⰵ̄ⱄⱅⰵ · ⰰ̄ⰸⱐ ⱁⱅ҃ ⰲⱏⰻⱎⱐⱀⰹⰻ̄ⱈⱏ ⰵ̄ⱄ᾽ⰿⱏ · ⰲⱏⰻ ᾽ⱁⱅⱏ ⱄⰵⰳⱁ ⰿⰻⱃⰰ ⰵ̄ⱄⱅⰵ · ᾽ⰰⰸⱐ ⱀⱑⱄⰿⱏ̄ ⱉⱅ҃ ⱄⰵⰳⱁ ⰿⰹⱃⰰ ·
Ⱃⱑⱈⱏ ⱁ̄ⱆⰱⱁ ⰲⰰⰿⱏ ⱑ̄ⰽⱁ ⱁ̄ⱆⰿⱐⱃⰵⱅⰵ ⰲⱏ ⰳⱃⱑⱄⱑⱈⱏ ⰲⰰⱎⰹⱈⱏ · Ⰰ̄ⱎⱅⰵ ⰱⱁ ⰲⱑⱃⱏⰹ ⱀⰵ ⰻ̄ⰿⰵⱅⰵ ⱑ̄ⰽⱁ ⰰ̄ⰸⱏ ⰵ̄ⱄⰿⱏ · ⱁ̄ⱆⰿⱏⱃⰵⱅⰵ ⰲⱏ ⰳⱃⱑⱄⱑⱈⱏ ⰲⰰⱎⰹⱈⱏ ·
ⰳ҃ⰾⰰⰰ̄ⱈⱘ ⰶⰵ ⰵⰿⱁⱆ ⱅⱏⰻ ⰽⱅ̄ⱁ ⰵ̄ⱄⰹ · Ⰻ̄ ⱃⰵⱍⰵ ⰻ̄ⰿⱏ ᾽҃ⰻⱄⱏ · ·:· ⱀⰰⱍⱔⱅⱁ ⰽⱐ ⱑ̄ⰽⱁ ⰻ̄ ⰳ҃ⰾⱙ ⰲⰰⰿ ·
Ⰿⱀ̄ⱁⰳⱁ ⰻ̄ⰿⰰⰿⱏ ⱁ̄ ⰲⰰⱄⱏ ⰳ҃ⰾⰰⱅⰹ ⰻ̄ ⱄⱘⰴⰻⱅⰹ ⰻ̄ ⱄⱘⰴⰹⱅⰹ · ⱀⱏ ⱂⱁⱄⱏⰾⰰⰲⱏⰻ ⰿⱔ ⰻ̄ⱄⱅⰹⱀⰵⱀⱏ ⰵ̄ⱄⱅⱏ · ⰻ̄ ⰰ̄ⰸⱐ ⱑ̄ⰶⰵ ⱄⰾⱏⰹⱎⰰⱈⱏ ⱁ̄ⱅⱏ ⱀⰵⰳⱁ · ⱄⰹ ⰳ҃ⰾⱙ ⰲⱏ ⰲⱄⰵⰿ ⰿⰹⱃⱑ ·
ⰻ̄ ⱀⰵ ⱃⰰⰸⱁⱆⰿⱑⱎⱔ ⱑ̄ⰽⱁ ⱁ̄ⱌ҃ⰰ ⰻ̄ⰿⰰⰿⱏ ⰳ҃ⰾⰰⱎⰵ ⰱ҃ⰰ ·
Ⱃⰵⱍⰵ ⰻ̄ⰿⱏ ⰻ̄ⱄ҃ⱏ · ῾᾽Ⰵⰳⰴⰰ ⰲⱏⰸⱀⰵⱄⰵⱅⰵ ⱄ҃ⱀⰰ ⱍ҃ⰾⱍⱐⱄⰽⰰⰰ̄ⰳⱁ · ⱅⱁⰳⰴⰰ ⱃⰰⰸⱁⱆⰿⱑⰵ̄ⱅⰵ ⱑ̄ⰽⱁ ⰰⰸⱏ ⰵ̄ⱄⰿⱏ̆ · ⰻ̄ ᾽ⱁ ⱄⰵⰱⱑ ⱀⰹⱍⰵⱄⱁⰶⰵ ⱀⰵ ⱅⰲⱁ҃ⱃⱙ · ⱀⱏ ⱑ̄ⰽⱁⰶⰵ ⱀⰰⱁ̄ⱆⱍⰹ ⰿⱔ ⱁ̄ⱌ҃ⱐ · ⰻ̄ ⱄⰹⰻ̄ ⰳ҃ⰾⱙ ·
ⰻ̄ ⱂⱁ҃ⱄⰾⰰⰲⱏⰻ̄ ⰿⱔ ⱄⱏ ⰿⱀⱁⱙ̄ ⰵ̄ⱄⱅⱏ · ⰻ̄ ⱀⰵ ⱁ̄ⱄⱅⰰⰲⰻ ⰿⰵⱀⰵ ⰵ̄ⰴⰻⱀⱁⰳ҃ · ⱑ̄ⰽⱁ ⰰ̄ⰸⱐ ⱁ̄ⱆⰳⱁⰴⱀ̄ⰰ ⱅⰲⱁⱃⱙ ⰵ̄ⰿⱁⱆ ⰲⱏⱄⰵⰳⰴⰰ ·
Ⱄⰻⰹ̄ ⰳ҃ⰾⱎⱅⱁⱆ ⰵ̄ⰿⱁⱆ · ⰿⱀ̄ⱁⰷⰹ ⰲⱑⱃⱁⰲⰰⱎⱔ ⰲⱁ҃ ⱀⱐ ·· · -
Ⱃⰵⱍⰵ ⰳ҃ⱐ ⰽⱐ ⰲⱑⱃⱁⰲⰰⰲⱏⱎⰹⰻ̄ⰿⱏ ⰽⱏ ⱀⰵⰿⱁⱆ ⰻ̄ⱓ̄ⰴⰵⱁ̄ⰿⱏ · Ⰰ̄ⱎⱅⰵ ⰲⱏⰹ ⱂⱃⱑⰱⱘⰴⰵⱅⰵ ⰲⱏ ⱄⰾⱁⰲⰵⱄⰹ ⰿⱁⰵ̄ⰿⱏ · ⰲⱏ ⰻ̄ⱄⱅⰹⱀⱘ ⱁ̄ⱆⱍⰵⱀⰻⱌⰹ ⰿⱁⰻ̄ ⰱⱘⰴⰵⱅⰵ ·
ⰻ̄ ⱃⰰⰸⱁⱆⰿⱑⰵ̄ⱅⰵ ᾽ⰺⱄⱅⰻⱀⱘ · ⰻ̄ ⰻ̄ⱄⱅⰹⱀⰰ ⱄⰲⱁⰱⱁⰴⰻⱅⱏ ⰲⱏⰻ ·
ⱉ̄̄ⱅⱏⰲⱑⱎⱅⰰⱎⱔ ⰵ̄ⰿⱁⱆ ⰻ̄ⱓ̄ⰴⰵⰻ̄ · ⱄⱑⰿⱔ ⰰ̄ⰲⱃⰰⰰ̄ⰿⰾ҃ⰵ ⰵ̄ⱄⰿⱏ · ⰻ̄ ⱀⰹⰽⱁⰿⱁⱆⰶⰵ ⱃⰰⰱⱁⱅⰰⱈⱁⰿⱏ ⱀⰻⰽⱁⰾⰹⰶⰵ · ᾽ⰻ ⰽⰰⰽⱁ ⱅⱏⰹ ⰳ҃ⰾⰵⱎⰹ ⱑ̄ⰽⱁ ⱄⰲⱁⰱⱁⰴⱐ ⰱⱘⰴⰵⱅⰵ ·
Ⱉⱅ҃ⰲⱑⱎⱅⰰ ⰻ̄ⰿⱏ ⰻ̄ⱄ҃ⱏ · ῾Ⰰⰿⰹⱀ҃ ῾Ⰰⰿⰻⱀ҃ ⰳ҃ⰾⱙ ⰲⰰⰿ · ᾽ⱑⰽⱁ ⰲⱄ̄ⱑⰽⱏ ⱅⰲⱁⱃⱔⰻ̄ ⰳⱃⱑⱈⱏ ⱃⰰⰱⱐ ⰵ̄ⱄⱅⱐ ⰳⱃⱑⱈⱁⱆ ·
ⰰ̄ ⱃⰰⰱⱏ ⱀⰵ ⱂⱃⱑⰱⱏⰹⰲⰰⰵ̄ⱅⱏ ⰲⱏ ⰴⱁⰿⱁⱆ ⰲⱏ ⰲⱑⰽ҃ · ⱄ҃ⱀⱏ ⰶⰵ ⱂⱃⱑⰱⱏⰲⰰⰵⱅⱏ ⰲ ⰴⱁⰿⱁⱆ ⰲⰲⱑⰽ҃ ·
ⰰⱎⱅⰵ ⱁⱆⰱⱁ ⱄ҃ⱀⱏ ⱄⰲⱁⰱⱁⰴⰹⱅⱏ ⰲⱏⰹ · ⰲⱏ ⰻ̄ⱄⱅⰻⱀⱘ ⱄⰲⱁⰱⱁⰴ ⰱⱘⰴⰵⱅⰵ ·
ⰲⱑⰿⱐ · ⱑ̄ⰽⱁ ⱄⱑⰿⱔ ᾽ⰰⰲⱃ̄ⰰ̄ⰰ̄ⰿⰾ҃ⰵ ⰵ̄ⱄⱅⰵ · ⱀⱏ ⰻ̄ⱎⱅⰵⱅⰵ҃ ⰿⰵⱀⰵ ⱁ̄ⱆⰱⰻⱅⰹ · ⱑ̄ⰽⱁ ⱄⰾⱁⰲⱁ ⰿⱁⰵ ⱀⰵ ⰲⱏⰿⱑⱎⱅⰰⰵ̄ⱅⱏ ⱄⱔ ⰲⱏ ⰲⱏⰻ ·
Ⰰ̄ⰸⱐ ⱑⰶⰵ ⰲⰻⰴⱑⱈⱏ ⱁ̄ⱆ ⱁ̄ⱌ҃ⰰ ⰳ҃ⰾⱙ · ⰻ̄ ⰲⱏⰻ ⱁ̄ⱆⰱⱁ ⱑ̄ⰶⰵ ⰲⰹⰴⱑⱄⱅⰵ ⱁ̄ⱆ ⱁ̄ⱌ҃ⰰ ⰲⰰⱎⰵⰳⱁ ⱅⰲⱁⱃⰹⱅⰵ ·
ⱁ̄ⱅⱏⰲⱑⱎⱅⰰⱎⱔ ⰻ̄ ⱃⱑⱎⱔ ⰵ̄ⰿⱁ҃ⱆ ⱁ̄ⱌ҃ⱐ ⱀⰰⱎⱐ ⰰ̄ⰲⱃⰰ᾽ⰰⰿⱏ ⰵ̄ⱄⱅⱏ · Ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · ⰰ̄ⱎⱅⰵ ⱍⱔⰴⰰ ⰰ̄ⰲⱃⰰⰰ̄ⰿⰾ҃ⱑ̄ ⰱⰹⱄⱅⰵ ⰱⱏⰹⰾⰹ · ⰴⱑⰾⰰ ⰰ̄ⰲⱃⰰⰰ̄ⰿⰾ҃ⱑ̄ ⱅⰲⱁⱃⰻⰾⰹ ⰱⰹⱄ̄ⱅⰵ ·
ⱀⱏⰹⱀⱑ ⰶⰵ ⰻ̄ⱎⱅⰵⱅⰵ ⰿⰵⱀⰵ ⱁ̄ⱆⰱⰹⱅⰹ · ⱍ҃ⰾⰽⰰ · ·:· ⰺ̄ⰶⰵ ⰻ̄ⱄⱅⰹⱀⱘ ⰳ҃ⰾⰰ҃ⱈ ⰲⰰⰿⱏ · ⱙ̄ⰶⰵ ⱄⰾⱏⰻⱎⰰⱈⱏ ⱁⱅ҃ ⰱ҃ⰰ · Ⱄⰵⰳⱁ ⰰ̄ⰲⱃⰰⰰ̄ⰿⱏ ⱀⱑⱄⱅⱏ ⱅⰲⱁⱃⰹⰾⱏ ·
ⰲⱏⰹ ⱅⰲⱁⱃⰹⱅⰵ ⰴⱑⰾⰰ ⱁ̄ⱌ҃ⰰ ⰲⰰⱎⰵⰳⱁ · ⱃⱑⱎⱔ ⰶⰵ ⰵ̄ⰿⱁⱆ · ⰿⱏⰻ ⱁ̄ⱅⱏ ⰾⱓⰱⱁⰴⱑⰰ̄ⱀⰻⱑ̄ ⱀⱑⱄⰿⱏ ⱃⱁⰶⰴⰵⱀⰻ · ⰿⱏⰹ ⰵ̄ⰴⰹⱀⱁⰳⱁ ᾽҃ⱁⱌⰰ ⰻ̄ⰿⱏ ⰱ҃ⰰ ·
Ⱃⰵⱍⰵ ⰶⰵ ⰻ̄ⰿⱏ ⰻ̄ⱄ҃ⱏ · ⰰ̄ⱎⱅⰵ ⰱ҃ⱏ ᾽҃ⱁⱌⱐ ⰲⰰⱎⱐ ⰱⰹ ⰱⱏⰻⰾⱏ · ⰾⱓⰱⰹⰾⰻ ⰿⱔ ⰱⰻⱄⱅⰵ · Ⰰ̄ⰸⱐ ⰱⱁ ⱁ̄ⱅⱏ ⰱ҃ⰰ ⰻ̄ⰸⰹⰴⱏ ⰻ̄ ⱂⱃⰻⰴⱏ ·· · -
ⱂⱁ ⱍⱐⱅⱁ ⰱⰵⱄⱑⰴⱏⰻ ·:· ⰿⱁⰵ̄ⱔ̄ ⱀⰵ ⱃⰰⰸⱁⱆ{ⰸⱁⱆ}ⰿⱑⰵ̄ⱅⰵ · ⱑ̄ⰽⱁ ⱀⰵ ⰿⱁⰶⰵⱅⰵ ⱄⰾⱏⰹⱎⰰⱅⰻ ⱄⰾⱁⰲⰵⱄⰵ ·:· ⰿⱁⰵ̄ⰳⱁ ·
ⰲⱏⰹ ⱁⱅ҃ ᾽҃ⱁⱌⰰ ⰴⰻⰰ̄ⰲⱁⰾⰰ҃ ⰵ̄ⱄⱅⰵ · ⰻ̄ ⱂⱁⱈⱁⱅⰻ ⱁ̄ⱌ҃ⰰ ⰲⰰ{ⰲⰰ}ⱎⰵⰳⱁ ⱈⱁⱎⱅⰵⱅⰵ ⱅⰲⱁⱃⰹⱅⰻ · Ⱁ̄ⱀⱏ ⱍ҃ⰾⰽⱁⱁ̄ⱆⰱⰻⰻ̄ⱌⰰ ⰱⱑ ⰻ̄ⱄⰽⱁⱀⰻ · ⰻ̄ ⰲⱏ ⰻ̄ⱄⱅⰻⱀⱑ ⱀⰵ ⱄⱅⱁⰻ̄ⱅⱏ · ⱑ̄ⰽⱁ ⱀⱑⱄⱅⱏ ⰻ̄ⱄⱅⰹⱀⱏⰹ ⰲⱏ ⱀⰵⰿⱏ · Ⰵ̄ⰳⰴⰰ ⰳ҃ⰾⰵⱅⱏ ⰾⱐⰶⱔ · ⱁ̄ⱅⱏ ⱄⰲⱁⰻ̄ⱈⱏ ⰳ҃ⰾⰵⱅⱏ · ⱑ̄ⰽⱁ ⰾⱐⰶⱐ ⰵ̄ⱄⱅⱏ ⱁ̄ⱌ҃ⱏ ⰵ̄ⰳⱁ ·
Ⰰ̄ⰸ ⰶⰵ ⰸⰰⱀⰵ ⰻ̄ⱄⱅⰹⱀⱘ ⰳ҃ⰾⱙ · ⱀⰵ ⰵ̄ⰿⰾ҃ⰵ̄ⱅⰵ ⰲⱑⱃⱏⰹ ⰿⱀ̄ⱑ ·
ⰽⱅ̄ⱁ ⱁ̄ⱅ ⰲⰰⱄⱏ ⱁ̄ⰱⰾⰹⱍⰰⰵ̄ⱅ ⰿⱔ · Ⰰ̄ⱎⱅⰵ ⰻ̄ⱄⱅⰹ\ⱀⱘ ⰳ҃ⰾⱙ · Ⱂⱁ ⱍⱅⱁ ⰲⱏⰻ ⰲⱑⱃⱏⰹ ⱀⰵ ⰵ̄ⰿⰾ҃ⰵⱅⰵ ⰿⱏⱀⱑ ·
ⰺ̄ⰶⰵ ⰵ̄ⱄⱅⱏ ⱁⱅ҃ ⰱ҃ⰰ · ⰳ҃ⰾⱏ ⰱ҃ⰶⰹⰹ ⱂⱁⱄⰾⱁⱆⱎⰰⰵ̄ⱅⱏ · ⱄⰵⰳⱁ ⱃⰰⰴⰹ ⰲⱏⰹ ⱀⰵ ⱂⱁⱄⰾⱁⱆⱎⰰⰵ̄ⱅⰵ · ⱑ̄ⰽⱁ ⱀⱑⱄⱅⰵ ⱁⱅ҃ ⰱ҃ⰰ ·
῾Ⱉ̄ⱅⱏⰲⱑⱎⱔ ⰻ̄ⱓ̄ⰴⰵⰻ̄ ⰻ̄ ⱃⱑⱎⱔ ⰵ̄ⰿⱁⱆ · Ⱀⰵ ⰴⱁⰱⱃⱑ ⰾⰹ ⰳ҃ⰾⰵⰿⱏ ⰿⱏⰻ · ⱑ̄ⰽⱁ ⱄⰰⰿⰰⱃⱑⱀⰹⱀⱏ ⰵ̄ⱄⰻ ⱅⱏⰹ · ⰻ̄ ⰱⱑⱄⱏ ⰻ̄ⰿⰰⱎⰻ ·
᾽̄ⱉⱅⱏⰲⱑⱎⱅⰰ ⰻ҃ⱄ · Ⰰ̄ⰸⱐ ⰱⱑⱄⰰ ⱀⰵ ⰻ̄ⰿⰰⰿⱏ · Ⱀⱏ ⱍⱐⱅⱘ ⱁ̄ⱌ҃ⰰ ⰿⱁⰵ̄ⰳⱁ · ⰻ̄ ⰲⱏⰻ ⱀⰵ ⱍⱐⱅⰵⱅⰵ ⰿⰵⱀⰵ ·
Ⰰ̄ⰸⱐ ⰶⰵ ⱀⰵ ⰻ̄ⱎⱅⱘ ⱄⰾⰰⰲⱏⰻ ⰿⱁⰵ̄ⱔ̄ · Ⰵ̄ⱄⱅⱏ ⰻ̄ⱎⱅⱔ ⰻ̄ ⰻ̄ ⱄⱘⰴⱔⰻ̄ ·
Ⰰ̄ⰿⰻⱀ҃ ᾽ⰰⰿⰻⱀ҃ ⰳ҃ⰾⱙ ⰲⰰⰿⱏ · ῾Ⰰⱎⱅⰵ ⰽⱅ̄ⱁ ⱄⱏⰱⰾⱓⰴⰵⱅⱏ ⱄⰾⱁⰲⱁ ⰿⱁⰵ̄ · ⱄⱏⰿⱃⱏⱅⰻ ⱀⰵ ⰻ̄ⰿⰰⱅⱏ ⰲⰹⰴⱑⱅⰹ ⰲⰲⱑⰽ҃ ·· · -
ⱃⱑⱎⱔ ⰶⰵ ⰵ̄ⰿⱁⱆ ⰻ̄᾽ⱓⰴⰵ᾽ⰻ · ⱀⱏⰹⱀⱑ ⱃⰰⰸⱁⱆⰿⱑⱈⱁⰿⱏ ⱑ̄ⰽⱁ ⰱⱑⱄⱏ ⰻ̄ⰿⰰⱎⰻ҃ · ῾Ⰰⰲⱃⰰⰰ̄ⰿⱏ ⱁ̄ⱆⰿⱐⱃⱑⱅⱏ ⰻ̄ ⱂ҃ⱃⱃⱌⰻ · Ⰻ̄ ⱅⱏⰹ ⰳ҃ⰾⰵⱎⰹ ⰰ̄ⱎⱅⰵ ⱄⰾⱁⰲⱁ ⰿⱁⰵ̄ ⱄⱏⰱⰾⱓⰴⰵⱅⰵ ⱀⰵ ⰻ̄ⰿⰰⱅⰵ ⰲⱏⰽⱁⱆⱄⰹⱅⰹ ⱄⱏⰿⱃⱏⱅⰹ ⰲⱏ ⰲⱑⰽⱏ ·
Ⰵ̄ⰴⰰ ⱅⱏⰹ ⰱⱁⰾⰵⰻ̄ ⰵ̄ⱄⰹ ⱁ̄ⱌ҃ⰰ ⱀⰰⱎⰵⰳⱁ ⰰ̄ⰲⱃ̄ⰰⰰ̄ⰿⰰ҃ ᾽ⰺⰶⰵ ᾽ⱁ̄ⱆⰿⱐⱃⱑⱅⱏ · ⰻ̄ ⱂ҃ⱃⱃⱌⰻ ⱁ̄ⱆⰿⱏⱃⱑⱎⱔ · ⰽⱁⰳⱁ ⱄⱔ ⱄⰰⰿⱏ ⱅⱏⰻ ⱅⰲⱁⱃⰹⱎⰹ ·
ⱁ̄ⱅⱏⰲⱑⱎⱅⰰ ⰻ̄ⱄ҃ⱏ · Ⰰ̄ⱎⱅⰵ ⰰ̄ⰸⱐ ⱄⰾⰰⰲⰾⱙ ⱄⱔ ⱄⰰⰿⱏ · ⱄⰾⰰⰲⰰ ⰿⱁⱑ ⱀⰹⱍⱅⱁⰶⰵ ⰵ̄ⱄⱅⱏ · ⰵ̄ⱄⱅⱏ ⱁ̄ⱌ҃ⱏ ⰿⱁⰻ̄ ⱄⰾⰰⰲⱔⰻ̄ ⰿⱔ · ῾Ⰵⰳⱁⰶⰵ ⰲⱏⰻ ⰳ҃ⰾⰵⱅⰵ · ⱑ̄ⰽⱁ ⰱ҃ⱏ ⱀⰰⱎⱏ ⰵ̄ⱄⱅⱏ ·
ⰻ̄ ⱀⰵ ⱂⱁⰸⱀⰰⱄⱅⰵ ᾽ⰵⰳⱁ · ⰰⰸⱐ ⰶⰵ ⰲⱑⰿⱏⰹ ⰻ̄ · ⰻ̄ ⰰ̄ⱎⱅⰵ ⱃⰵⰽⱘ ⱀⰵ ⰲⱑⰿ ⰵ̄ⰳⱁ ⰱⱘⰴⱘ ⱂⱁⰴⱁⰱⰵⱀⱏ ⰲⰰⰿⱏ ⰾⱁⰶⱐ · ⱀⱏ ⰲⱑⰿⱏⰹ ⰻ̄ ⰻ̄ ⱄⰾⱁⰲⱁ ⰵⰳⱁ ⱄⱏⰱⰾⱓⰴⰰⱙ̄ ·
Ⰰ̄ⰲⱃⰰⰰ̄ⰿⱏ ⱁ̄ⱌ҃ⱐ ⰲⰰⱎⱏ ⱃⰰⰴⱏ ⰱⰹ ⰱⱏⰹⰾⱏ · ⰴⰰ ⰱⰹ ⰲⰹⰴⱑⰾⱏ ⰴⰵⱀⱏ ⰿⱁⰻ̄ · ⰻ ⰲⰹⰴⱑⰲⱏ ⰻ̄ ⰲⱏⰸⰴⱃⰰⰴⱁⰲⰰ ⱄⱔ ·
ⱃⱑⱎⱔ ⰶⰵ ⰻ̄ⱓ̄ⰴⰵⰻ̄ ⰽⱏ ⱀⰵⰿⱁⱆ · ⱂⱔⱅⰻ ⰴⰵⱄⱔⱅⱏ ⰾⱑⱅ҃ ⱀⰵ ⰻ̄ⰿⰰⱎⰹ ᾽ⰻ ⰰ̄ⰲⱃⰰ᾽ⰰⰿⰰ ⰾⰻ ⰵ̄ⱄⰹ ⰲⰹⰴⱑⰾⱏ ·
ⰻ̄ ⱃⰵⱍⰵ ⰻ̄ⰿⱏ ⰻ̄ⱄ҃ⱏ · Ⰰ̄ⰿⰹⱀ҃ Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · Ⱂⱃⱑⰶⰴⰵ ⰴⰰ ⰶⰵ ⱀⰵ ⰱⱏⰹⱄ҃ ⰰ̄ⰲⱃⰰⰰ̄ⰿⱏ · ⰰ̄ⰸⱏ ᾽ⰵⱄⰿⱏ ·
Ⰲⱏⰸⱔⱄⱔ ⰶⰵ ⰽⰰⰿⰵⱀⰻⰵ̄ ⰴⰰ ⰲⱃⱏⰳⱘⱅⱏ ⱀⰰ ⱀⱐ · ⰻ̄ⱄ҃ⱏ ⰶⰵ ⱄⱏⰽⱃⱏⰹ ⱄⱔ · Ⰻ̄ ⰻ̄ⰸⰹⰴⰵ ⱁⱅ҃ ⱌ҃ⱃⰽⰲⰵ · ⰻ̄ ⱂⱃⱁⱎⰵⰴⱏ ⱂⱁ ⱄⱃⱑⰴⱑ ⰻ̄ⱈⱏ ⰻ̄ⰴⱑⰰ̄ⱎⰵ · ⰻ̄ ⱈⱁⰶⰴⰰⰰ̄ⱎⰵ ⱅⰰⰽⱁ ·· · · -

Ⱂⱃⱑⱈⱁⰴⱔ ᾽҃ⰻⱄⱏ · Ⰲⰹⰴⱑ ⱍ҃ⰽⰰ ⱄⰾⱑⱂⰰ ⱁⱅ҃ ⱃⱁⰴ᾽ⱄⱅⰲⰰ ·
Ⰻ̄ ⰲⱏⱂⱃⱁⱄⰹⱎⱔ ⰻ̄ ⱁⱆⱍⰵⱀⰻⱌⰹ ⰵ̄ⰳⱁ ⰳ҃ⰾⱎⱅⰵ · ⱁ̄ⱆⱍⰹⱅⰵⰾⱓ · ⰽⱅ̄ⱁ ⱄⱏⰳⱃⱑⱎⰹ · ⱄⱐ ⰾⰹ ᾽ⰻⰾⰻ ⱃⱁⰴⰹⱅⰵⰾⱑ ⰵ̄ⰳⱁ · ⰴⰰ ⱄⰾⱑⱂⱐ ⱃⱁⰴⰹ ⱄⱔ ·
Ⱁⱅ҃ⰲⱑⱎⱅⰰ ⰻ̄ⱄ҃ⱏ · Ⱀⰻ ⱄⱐ ⱄⱏⰳⱃⱑⱎⰹ ⱀⰻ ⱃⱁⰴⰹⱅⰵⰾⱑ ⰵ̄ⰳⱁ · Ⱀⱏ ⰴⰰ ⱑ̄ⰲⱔⱅⱏ ⱄⱔ ⰴⱑⰾⰰ ⰱⱁⰶⰻⰰ̄ ⱀⰰ ⱀⰵⰿⱏ ·
ⰿⱐⱀⱑ ⱂⱁⰴⱁⰱⰰⰵ̄ⱅⱏ ⰴⱑⰾⰰⱅⰹ ⰴⱑⰾⰰ ⱂⱁⱄⱏⰾⰰⰲⱏⱎⰰⰰⰳⱁ ⰿⱔ · ⰴⱁⱀⱐⰴⰵⰶⰵ ⰴⰵⱀⱏ ⰵ̄ⱄⱅⱏ · Ⱂⱃⰹⰴⰵⱅⱏ ⱀⱁⱎⱅⱏ · ⰵ̄ⰳ᾽ⰴⰰ ⱀⰻⰽ᾽ⱅⱁⰶⰵ ⱀⰵ ⰿⱁ[ⰶⰵ]ⱅⱏ ⰴⱑⰾⰰⱅⰹ ·
Ⰵ̄ⰳⰴⰰ ⰲⱏ ⰿⰹⱃⱑ ⰵ̄ⱄⰿⱏ · ⱄⰲⱑⱅⱏ ⰵ̄ⱄⰿⱏ ⰿⰹⱃⱁⰲⰻ ·
Ⱄⰹ ⱃⰵⰽⱐ ⱂⰾⰻⱀⱘ ⱀⰰ ⰸⰵⰿⰾ҃ⱙ̄ · Ⰻ̄ ⱄⱏⱅⰲⱁⱃⰹ ⰱⱃⱏⱀⰻⰵ̄ ⱁⱅ҃ ⱂⰾⰹⱀⱁⰲⰵⱀⰻⱑ̄ · ⰻ̄ ⱂⱁⰿⰰⰸⰰ ⰵ̄ⰿⱁⱆ ⱁ̄ⱍⰹ ⰱⱃⱏⱀⰹⰵ̄ⰿⱏ ·
Ⰻ̄ ⱃⰵⱍⰵ ⰵ̄ⰿⱁⱆ ᾽ⰻⰴⰹ ⱁ̄ⱆⰿⱏⰹ ⱄⱔ ⰲⱏ ⰽⱘⱂⱑⰾⰹ ⱄⰹⰾⱆⰰ̄ⰿⰾ҃ⰹ · ⰵ̄ⰶⰵ ⱄⱏⰽⰰⰸⰰⰵⱅⱏ ⱄⱔ ⱂⱁⱄⱏⰾⰰⱀⱏ · Ⰻ̄ⰴⰵ ⰶⰵ ⰻ̄ ⱁ̄ⱆⰿⱏⰹ ⱄⱔ ⰻ̄ ⱂⱃⰹⰴⰵ ⰲ\/ⰹ῾ⰴⱔ̅ ·
Ⱄⱘⱄⱑⰴⰹ ⰶⰵ ⰻ̄ ⰺ̄ ⰱⱑⰰ̄ⱈⱘ ⰲⰻⰴⱑⰾⰹ ⰻ̄ ⱂⱃⱑⰶⰴⰵ · Ⱑ̄ⰽⱁ ⱂⱃⱁⱄⰹⱅⰵⰾⱐ ⰱⱑ · ⰳ҃ⰾⰰⰰⱈⱘ · ⱀⰵ ⱄⱐ ⰾⰹ ⰵ̄ⱄⱅⱏ ⱄⱑⰴⱔⰻ̄ ⰻ̄ ⱂⱃⱁⱄⱔ ·
ⱁ̄ⰲⰻ ⰳ҃ⰾⰰⰰ̄ⱈⱘ ⱑⰽⱁ ⱄⱐ ⰵ̄ⱄⱅⱏ · ⰰ̄ ⰻ̄ⱀⰻ ⰳ҃҃ⰾⰰⱈⱘ · Ⱂⱁⰴⱁⰱⰵⱀ ⰵ̄ⰿⱁⱆ ⰵ̄ⱄⱅⱏ · ᾽ⱁⱀⱏ ⰶⰵ ⰳ҃ⰾⰰⰰ̄ⱎⰵ ⱑ̄ⰽⱁ ⰰ̄ⰸⱐ ⰵ̄ⱄⰿⱏ ·
Ⰳ҃ⰾⰰⰰ̄ⱈⱘ ⰶⰵ ⰵ̄ⰿⱁⱆ · ⰽⰰ̄ⰽⱁ ⱅⰹ ⱄⱔ ⱁⱅ҃ⰲⱃⱑⱄⱅⰵ ⱁ̄ⱍⰻ ·
῾Ⱉ̄ⱅⱏⰲⱑⱎⱅⰰ ⱁ̄ⱀⱏ ⰻ̄ ⱃⰵ̄ⱍⰵ̄ · Ⱍ҃ⰾⰽⱏ ⱀⰰⱃⰻⱌⰰⰵⰿⱏⰹ ⰻ̄ⱄ҃ⱏ · ⰱⱃⱏⱀⰻⰵ ⱄⱏⱅⰲⱁⱃⰹ · ⰻ̄ ⱂⱁⰿⰰⰸⰰ ⱁ̄ⱍⰻ ⰿⱁⰻ̄ ⰻ̄ ⱃⰵⱍⰵ ⰿⰻ ⰻ̄ⰴⰻ ⰲ ⰽⱘⱂⱑⰾⱐ ⱄⰻⰾⱆ᾽ⰰⰿⰾ҃ⱙ̄ · ⰻ̄ ⱁ̄ⱆⰿⱏⰻ ⱄⱔ · ⱎⰵⰴⱏ ⰶⰵ ⰻ̄ ⱁ̄ⱆⰿⱏⰻⱈⱏ ⱄⱔ · ⰻ̄ ⱂⱃⱁⰸⱐⱃⱑⱈⱏ ·
ⱃⱑⱎⱔ ⰶⰵ ⰵ̄ⰿⱁⱆ ⰽⱅ̄ⱁ ⱅⱏ ⰵ̄ⱄⱅⱏ · ⰳ҃ⰾⰰ ⱀⰵ ⰲⱑⰿⱐ ·
ⰲⱑⱄⱔ ⰽⱐ ⱇⰰⱃⰻⱄⰵⱁ̄ⰿⱐ · ᾽ⰺⰶⰵ ⰱⱑ ⰻ̄ⱀⱁⰳⰴⰰ ⱄⰾⱑⱂⱐ ·
ⰱⱑ ⰶⰵ ⱄⱘⰱⱁⱅⰰ ⰵⰳⰴⰰ ⱄⱅⰲⱁⱃⰻ ⰱⱃⱏⱀⰻⰵ̄ ⰻ҃ⱄ · ⰻ̄ ⱁ̄ⱅⰲⱃⱏⰸⰵ ⰵ̄ⰿⱁⱆ ⱁ̄ⱍⰻ ·
Ⱂⰰⰽ҃ ⰶⰵ ⰲⱏⱂⱃⰰⱎⰰⰰ̄ⱈⱘ ⰻ̄ ⱇⰰⱃⰻⱄⰵⰻ̄ · ⰽⰰⰽⱁ ⱂⱃⱁ҃ⰸⱐⱃⱑ · ⱁ̄ⱀⱏ ⰶⰵ ⱃⰵⱍⰵ ⰻ̄ⰿⱏ · ⰱⱃⱐⱀⰻⰵ ⱂⱁⰾⱁⰶⰻ ⰿⱀ̄ⱑ ⱀⰰ ⱁ̄ⱍⰻⱓ̄ ⰻ̄ ⱁ̄ⱆⰿⱏⰻⱈ ⱄ̄ⱔ ⰻ ⰲⰻⰶⰴⱘ ·
ⰳ҃ⰾⰰⰰ̄ⱈⱘ ⰶⰵ ⱁⱅ҃ ⱇⰰⱃⰻⱄⰵ᾽ⰻ ⰵ̄ⱅⰵⱃⰻⰻ̄ · Ⱀⱑⱄⱅⱐ ⱄⱐ ⱁⱅ҃ ⰱ҃ⰰ ⱍ҃ⰽⱏ · ⱑ̄ⰽⱁ ⱄⱘⰱⱁⱅⱏⰻ ⱀⰵ ⱈⱃⰰⱀⰻⱅ · Ⱁ̄ⰲⰻ ⰳ҃ⰾⰰ᾽ⰰⱈⱘ · ⰽⰰⰽⱁ ⰿⱁⰶⰵⱅⱏ ⱍ҃ⰾⰽⱏ ⰳⱃⱑⱎⰵⱀⱏ ⱄⰹⱌⰰ ⰸⱀⰰⰿⰵⱀⰻⱑ̄ ⱅⰲⱁ҃ⱃⰹⱅⰻ · ⰻ̄ ⱃⰰⱄⱂⱐⱃⱑ ⰱⱑ ⰲⱐ ⱀⰻⱈⱏ ·
Ⰳ҃ⰾⰰⱈⱘ ⰶⰵ ⱄⰾⱑⱂⱌ̄ⱓ ⱂⰰⰽⱏⰹ · ⱅⱏⰻ ⱍⱅ̄ⱁ ⰳ҃ⰾⰵⱎⰻ ⱁ̄ ⱀⰵⰿⱏ · ⱑ̄ⰽⱁ ⱁ̄ⱅⰲⱃ̄ⱏⰸⰵ ⱁ̄ⱍⰻ ⱅⰲⱁⰻ̄ · ⱁ̄ⱀⱏ ⰶⰵ ⱃⰵⱍⰵ ᾽ⱑⰽⱁ ⱂⱃⱃ҃ⰽⱏ ⰵ̄ⱄⱅⱏ ·
ⱀⰵ ⱔ̄ⱎⱔ ⰶⰵ ⰲⱑⱃⱏⰹ ⰻ̄ⱓ̄ⰴⰵ᾽ⰻ ⱁ ⱀⰵⰿⱏ · ⱑ̄ⰽⱁ ⱄⰾⱑⱂⱐ ⰱⱑ ⰻ̄ ⱂⱃⱁⰸⱐⱃⱑ · ⰴⱁⱀⰴⰵⰶⰵ ⰲⱏⰸⰳⰾⰰⱄⰻⱎⱔ ⱃⱁⰴⰻⱅⰵⰾⱑ · ⱅⱁⰳⱁ ⱂⱃⱁⰸⱐⱃⱑⰲⱐⱎⰰⰰ̄ⰳⱁ ·
ⰻ̄ ⰲⱏⱂⱃⱁⱎⱔ ⱑ̄ ⰳ҃ⰾⱎⱅⰵ · ⱄⱐ ⰾⰻ ⰵ̄ⱄⱅⱏ ⱄ҃ⱀⱏ ⰲⰰⱓ̄ · ⰵ̄ⰳⱁ ⰶⰵ ⰲⱏⰻ ⰳ҃ⰾⰵⱅⰰ ⱑ̄ⰽⱁ ⱄⰾⱑⱂⱐ ⱃⱁⰴⰻ ⱄⱔ · ⰽⰰⰽⱁ ⱁ̄ⱆⰱⱁ ⱀ᾽ⱀⱑ ⰲⰻⰴⰻⱅⱏ ·
῾᾽Ⱉⱅⱏⰲⱑⱎⱅⰰⱄⱅⰵ ⰻ̄ⰿⱐ ⱃⱁⰴⰻⱅⰵⰾⱑ ⰵ̄ⰳⱁ ⰻ̄ ⱃⱑⱄⱅⰵ · Ⰲⱑ Ⰲ҃ⱑⰲⱑ{ⰲⱑ} · ⱑ̄ⰽⱁ ⱄⱏ ⰵ̄ⱄⱅⱐ ⱄ҃ⱀⱏ ⱀⰰⱓ̆ · ⰻ̄ ⰰ̄ⰽⱁ ⱄⰾⱑⱂⱐ ⱃⱁⰴⰻ

ⱄⱔ ·

ⰽⰰⰽⱁ ⰶⰵ ⱀⱀ̄ⱑ ⰲⰻⰴⰻⱅⱏ · ⱀⰵ ⰲⱑⰲⱑ · ⰾⰻ ⰽⱅ̄ⱁ ⰵ̄ⰿⱁⱆ ⱁ̄ⱅⰲ̄ⱃⱏⰸⰵ ⱁ̄ⱍⰻ · ⰲⱑ ⱀⰵ ⰲⰲ̄ⱑ · ⱄⰰⰿⱁⰳⱁ ⰲⱁⱂⱃⱁⱄⰻⱅⰵ · ⰲⱏⰸⰴⱃⰰⱄⱅⱐ ⰻ̄ⰿⰰⱅⱏ ⱄⰰⰿⱏ ⱁ̄ ⱄⰵⰱⱑ ⰴⰰ ⰳ҃ⰾⰵⱅⱏ ·
ⱄⰻⱌⰵ ⱃⱑⱄⱅⰵ ⱃⱁⰴⰻⱅⰵⰾⱑ ⰵ̄ⰳⱁ · ⱑ̄ⰽⱁ ⰱⱁⱑⱎⰵⱅⰵ ⱄⱔ ⰻ̄ⱓ̄ⰴⰵⰻ̄ · ⱓ̄ⰶⰵ ⰱⱁ ⱄⱔ ⰱⱑⱈⱘ ⱄⱏⰾⱁⰶⰻⰾⰻ ⰻ̄ⱓ̄ⰴⰵⰻ̄ · ⰴⰰ ⰰ̄ⱎⱅⰵ ⰽⱅ̄ⱁ ⰻ̄ⱄⱂⱁⰲⱑⱄⱅⱏ ⱈ҃ⰰ · ⱁⱅ҃ⰾⱘⱍⰵⱀⱏ ⱄⱐⱀⱐⰿⰻⱎⱅⰰ ⰱⱘⰴⰵⱅⱏ ·
ⱄⰵⰳⱁ ⱃⰰⰴⰹ ⱃⱁⰴⰻⱅⰵⰾⱑ ⰵ̄ⰳⱁ ⱃⱑⱄⱅⰵ · ⱑⰽⱁ ⰲⱐⰸⰴⱃⰰⱄⱅⱏ ⰻ̄ⰿⰰⱅⱏ ⱄⰰⰿⱁⰳⱁ ⰲⱏⱂⱃⱁⱄⰻⱅⰵ ·
ⰲⱐⰸⰳⰾⰰⱄⰻⱎⱔ ⰶⰵ ⰲⱐⱅⱁⱃⰻⱌⰵ᾽ⱙ ⱍ҃ⰽⰰ ⰺ̄ⰶⰵ ⰱⱑ ⱄⰾⱑⱂⱐ · ⰻ̄ ⱃⱑⱎⱔ ⰵ̄ⰿⱁⱆ ⰴⰰⰶⰴⱏ ⱄⰾⰰⰲ҃ ⰱ҃ⱁⱆ · ⰿⱏⰹ ⰲⱑⰿⱏ ⱑ̄ⰽⱁ ⱍ҃ⰾⰽ ⱄⱐ ⰳⱃⱑⱎⰵⱀⱐ ⰵ̄ⱄⱅⱏ ·
ⱁⱅ҃ⰲⱑⱎⱅⰰ ⰶⰵ̄ ᾽ⱁⱀⱏ ⰻ̄ ⱃⰵⱍⰵ · Ⰰ̄ⱎⱅⰵ ⰳⱃⱑⱎⱐⱀⰻⰽⱏ ⰵ̄ⱄⱅⱏ ⱀⰵ ⰲⱑⰿⱏ · ⰵ̄ⰴⰹⱀⱁ ⰲⱑⰿⱏ · ⱑ̄ⰽⱁ ⱄⰾⱑⱂⱐ ⰱⱑⱈⱏ ⱀⱀ̄ⱑ ⰶⰵ ⰲⰻⰶⰴⱘ ·
Ⱃⱑⱎⱔ ⰶⰵ ⰵ̄ⰿⱁⱆ ⱂⰰⰽⱏⰻ · ⱍⱐⱅⱁ ⱄⱏⱅⰲⱁⱃⰻ ⱅⰵⰱⱑ · ⰽⰰⰽⱁ ⱁ̄ⱅⰲⱃⱏⰸⰵ ⱁ̄ⱍⰻ ⱅⰲⱁⰻ̄ ·
῾Ⱉ̄ⱅ҃ⰲⱑⱎⱅⰰ ⰻ̄ⰿⱏ · Ⱃⱑⱈ ⰲⰰⰿⱏ ⱓ̄ⰶⰵ · ⰻ̄ ⱀⰵ ⱄⰾⱏⰻⱎⰰⱄⱅⰵ · Ⱍⱏⱅⱁ ⱂⰰⰽⱏⰹ ⱈⱁⱎⱅⰵⱅⰵ ⱄⰾⱏⰻⱎⰰⱅⰹ · ᾽ⰵⰴⰰ ⰻ̄ ⰲⱏⰻ ⱈⱁⱎⱅⰵⱅⰵ ⱁ̄ⱆⱍⰵⱀⰻⱌⰻ ⰵ̄ⰳⱁ ⰱⱏⰹⱅⰹ ·
᾽ⱁⱀⰻ ⰶⰵ ⱁ̄ⱆⰽⱁⱃⰹⱎⱔ ⰻ̄ ᾽ⰻ ⱃⱑⱎⱔ · ⱅⱏⰻ ⱁ̄ⱆⱍⰵⱀⰻⰽⱏ ⰵ̄ⱄⰻ ⱅⱁⰳⱁ · ⰿⱏⰹ ⰶⰵ ⰿⱁ҃ⱄⰵⱁ̄ⰲⰻ ⰵ̄ⱄⰿ̄ⱏ ᾽ⱁⱆⱍⰵⱀⰻⱌⰻ ·
ⰿⱏⰻ ⰲⱑⰿⱏ ⱑ̄ⰽⱁ ⰽⱐ ⰿⱁⱄⰵⱁⰲⰻ ⰳ҃ⰾⰰ ⰱ҃ⱏ · ⱄⰵⰳⱁ ⰶⰵ ⱀⰵ ⰲⱑⰿⱏ ᾽ⱁⱅⱏ ⰽⱘⰴⱁⱆ ⰵ̄ⱄⱅⱏ ·
Ⱉⱅ҃ⰲⱑⱎⱅⰰ ⱍ҃ⰾⰽⱏ ⰻ ⱃⰵⱍⰵ ⰻ̄ⰿⱏ · Ⱁ̄ ⱄⰵⰿⱐ ⰱⱁ ⰴⰹⰲⱏⱀⱁ ⰵ̄ⱄⱅⱏ · ⱑ̄ⰽⱁ ⰲⱏⰻ ⱀⰵ ⰲⱑⱄⱅⰵ ⱁⱅ҃ ⰽⱘⰴⱁⱆ ⰵ̄ⱄⱅⱏ · ⰻ̄ ⱁ̄ⱅⰲⱃⱏⰸⰵ ⱁ̄ⱍⰻ ⰿⱁⰻ̄ ·
ⰲⱑⰿⱏ ⰶⰵ · ⱑ̄ⰽⱁ ⰳⱃⱑⱎⱀⰻⰽⱏ ⰱ҃ⱏ ⱀⰵ ⱂⱁⱄⰾⱁⱆⱎⰰ᾽ⰵⱅⱏ · ⱀⱏ ⰰⱎⱅⰵ ⰽⱐⱅⱁ ⰱ҃ⱁⱍⱐⱅⰵⱌⱐ ⰵ̄ⱄⱅⱏ · ⰻ̄ ⰲⱁⰾ᾽ⱙ ⰵ̄ⰳⱁ ⱅⰲⱁ{ⱅⰲⱁ}ⱃⰻⱅⱏ · ⱅⱁⰳⱁ ⱂⱁⱄⰾⱁⱆⱎⰰⰵ̄ⱅⱏ ·
Ⱉⱅ҃ ⰲⱑⰽⰰ ⱀⱑⱄⱅⱏ ⱄⰾⱏⰻⱎⰰⱀⱁ · ⱑ̄ⰽⱁ ⰽⱅ̄ⱁ ⱁ̄ⱅⰲⱃⱏⰸⰵ ⱁ̄ⱍⰻ ⱄⰾⱑⱂⱁⱆ ⱃⱁⰶⰴⰵⱀⱁⱆ ·
ⰰ̄ⱎⱅⰵ ⱀⰵ ⰱⰻ ⱁⱅ҃ ⰱ҃ⰰ ⰱⱏⰻⰾⱏ · ⱀⰵ ⰿⱁⰳⰾⱐ ⰱⰻ ⱅⰲⱁⱃⰻⱅⰻ ⱀⰻⱍⰵⱄⱁⰶⰵ ·
ⱁⱅ҃ⰲⱑⱎⱅⰰⱎⱔ ⰻ̄ ⱃⱑⱎⱔ ⰵ̄ⰿⱁⱆ · ⰲⱏ ⰳⱃⱑⱄⱑⱈⱏ ⱅⱏⰻ ⱃⱁⰴⰻⰾⱏ ⱄⱔ ⰵ̄ⱄⰻ ⰲⰵⱄⱐ · ⰻ̄ ⱅⱏⰻ ⰾⰻ ⱀⱏⰻ ⱁⱆⱍⰻⱎⰻ · ᾽ⰻⰸⰳⱐⱀⰰⱎⱔ ⰶⰵ ⰻ̄ ⰲⱁⱀⱏ ·
ⱄⰾⱏⰻⱎⰰⰲⱏ ⰶⰵ ᾽҃ⰻⱄⱏ ⱑ̄ⰽⱁ ⰻ̄ⰸⰳⱐ̄ⱀⰰⱎⱔ ⰻ̄ ⰲⱁⱀⱏ · ⰻ̄ ⱁ̄ⰱⱃⱑⱅⱏⰻ ᾽ⰻ ⱃⰵⱍⰵ ⰵ̄ⰿⱁⱆ · ⱅⱏⰻ ⰲⱑⱃⱁⱆⰵ̄ⱎⰹ ⰾⰹ ⰲⱏ ⱄ҃ⱀⰰ ⰱ҃ⰶⰹⱑ ·
ⱁⱅ҃ⰲⱑⱎⱅⰰ ᾽ⱁⱀⱏ ⰻ̄ ⱃⰵⱍⰵ · ᾽ⰻ ⰽⱅ̄ⱁ ⰵ̄ⱄⱅⱏ ⰳ҃ⰻ ⰴⰰ ⰲⱑⱃⱘ ⰻ̄ⰿⱘ҃ ⰲⱐ ⱀⱏ ·
Ⱃⰵⱍⰵ ⰶⰵ ⰵ̄ⰿⱁⱆ ⰻ̄ⱄ҃ⱏ · ⰻ̄ ⰲⰻⰴⱑⰾⱏ ⰻ̄ ⰵ̄ⱄⰻ̄ · ⰻ̄ ⰳ҃ⰾⱔⰻ̄ ⱄⱏ ⱅⱁⰱⱁⱙ̄ ⱅⱐ ⰵ̄ⱄⱅ̄ⱏ ·
ⱁ̄ⱀⱏ ⰶⰵ ⱃⰵⱍⰵ · ⰲⱑⱃⱁⱆ᾽ⱙ ⰳ҃ⰻ · Ⰻ̄ ⱂⱁⰽⰾⱁⱀⰻ ⱄⱔ ⰵ̄ⰿⱁⱆ ·· -
ⱀⰰ ⱄⱘⰴⱏ ⰰ̄ⰸⱐ ⱂⱃⰹⰴⱏ ⰲⱏ ⰿⰹⱃⱁⱄ · ⰴⰰ ⱀⰵ ⰲⰻⰴⱔⱎⱅⰻ ⰲⰹⰴⱔⱅⱏ · ⰻ̄ ⰲⰻⰴⱔⱎⱅⰹⰻ̄ ⱄⰾⱑⱂⰹ ⰱⱘⰴⱘⱅ҃ ·
ⱄⰾⱏⰹⱎⰰⱎⱔ ⰶⰵ ⱄⰵ ⱁ̄ⱅⱏ ⱇⰰⱃⰹⱄⰵⰻ̄ ⱄⱘⱎⱅⰵ ⰻ̄ ⱄⱐ ⱀⰻⰿⱐ · ⰻ̄ ⱃⱑ ⰵⰿⱁ҃ⱆ ⰵ̄ⰴⰰ ⰿⱏⰻ ⰵ̄ⱄⰿⱏ ⱄⰾⱑⱂⰹ ·
ⱃⰵⱍⰵ ⰶⰵ ⰻ̄ⰿⱏ ⰻ̄ⱄ҃ⱏ · ⰰ̄ⱎⱅⰵ ⰱⰹⱄⱅⰵ ⱄⰾⱑⱂⰹ ⰱⱏⰻⰾⰹ · ⱀⰵ ⰱⰹⱄⱅⰵ ⰳⱃⱑⱈⰰ ⰻ̄ⰿⱑⰾⰹ · ⱀⱏⰻⱀⱑ ⰶⰵ ⰳ҃ⰾⰵⱅⰵ ⱑ̄ⰽⱁ ⰲⰻⰴⰹⰿⱏ · ⰻ̄ ⰳⱃⱑⱈⱏ ⰲⰰⱎⱏ ⱂⱃⱑⰱⱏⰻⰲⰰⰵ̄ⱅⱏ ·

Ⰰ̄ⰿⰻⱀ҃ Ⰰ̄ⰿⰻⱀ҃ ⰳ҃ⰾⱙ ⰲⰰⰿⱏ · ⰸⰰⱍ҃ ··̅ - Ⱀⰵ ⰲⱏⱈⱁⰴⱔⰻ̄ ⰴⰲⰵⱃⱐⰿⰻ ⰲⱏ ⰴⰲ̄ⱁⱃⱏ ⱁ̄ⰲ᾽ⱍⰻⰹ\ · ⱀⱏ ⱂⱃⱑⰾⰰⰸⱔ ⰻ̄ⱀⱘⰴⱑ · ⱅⰰⱅⱐ ⰵ̄ⱄⱅⱏ ⰻ̄ ⱃⰰⰸⰱⱁⰻ̄ⱀⰻⰽⱐ ·
ⰰ̄ ⰲⱏⱈⱁⰴⱔ᾽ⰻ ⰴ̄ⰲ̄ⰵⱃ᾽ⰿⰻ ⱂⰰⱄⱅⱏⰻⱃⱐ ⰵ̄ⱄⱅⱏ ⱁ̄ⰲⱌ̄ⰰⰿ ·
ⱄⰵⰿⱁⱆ ⰴⰲ̄ⰵⱃⱐⱀⰻⰽⱏ ⱁ̄ⱅ᾽ⰲⱃⱏⰸⰰⰵ̄ⱅⱏ · ⰻ̄ ⱁ̄ⰲⱌ̄ⱔ ⰳⰾⰰⱄⱏ ⰵ̄ⰳⱁ ⱄⰾⱁⱆⱎⰰⱙ̄ⱅⱏ · ⰻ̄ ⱄⰲⱁⱔ̄ ⱁ̄ⰲⱌ̄ⱔ ⰳⰾⰰⱎⰰⰵ̄ⱅⱏ ⱂⱁ ⰻ̄ⰿⰵⱀⰻ · ᾽ⰻ ᾽ⰻⰸⰳⱁⱀⰹⱅⱏ ⱔ̄ ·
Ⰵ̄ⰳⰴⰰ ⱄⰲⱁⱔ̄ ⱁ̄ⰲⱌ̄ⱔ ⰻ̄ⰶⰴⰵⱀⰵⱅⱏ · ⱂⱃⱑⰴⱐ ⱀⰹⰿⰹ ⱈⱁⰴⰹⱅ · ⰻ̄ ⱁ̄ⰲⱌⱔ ⱂⱁ ⱀⰵⰿⱐ ⰻ̄ⰴⱘⱅⱏ · ·:·̅ ⱑ̄ⰽⱁ ⰸⱀⰰⱙ̆ⱅⱏ ⰳⰾⰰⱄⱏ ⰵ̄ⰳⱁ ·
ⱂⱁ ⱅⱁⱆⰶⰴⰵⰿⱏ ⰶⰵ ⱀⰵ ⰻ̄ⰴⱘⱅⱏ · ⱀⱏ ⰱⱑⱎⱔⱅⱏ ⱁⱅ҃ ⱀⰵⰳⱁ · ⱑ̄ⰽⱁ ⱀⰵ ⰸⱀⰰⱙ̄ⱅⱏ ⱅⱁⱆⰶⰴⰰⰰ̄ⰳⱁ ⰳⰾⰰⱄⰰ ·
Ⱄⰻⱙ̄ ⱂⱃⰹⱅⱍ̄ⱘ ⱃⰵⱍⰵ ⰻⰿ ᾽҃ⰻⱄⱏ · ⱁ̄ⱀⰻ ⰶⰵ ⱀⰵ ⱃⰰⰸⱁⱆⰿⱑⱎⱔ ⱍⱐⱅⱁ ⱄⱘⱅ҃ · ⱑ̄ⰶⰵ ⰳ҃ⰾⰰⰰ̄ⱎⰵ ⰻ̄ⰿⱏ ·
Ⱃⰵⱍⰵ ⰻ̄ⰿⱏ ⰻ̄ⱄ҃ⱏ ⱂⰰⰽⱏⰹ · Ⰰ\ⰿ\ⰻⱀ҃ ᾽ⰰⰿⰹⱀ҃ ⰳ҃ⰾⱙ ⰲⰰⰿⱏ · ῾Ⰰⰸⱐ ⰵ̄ⱄⰿ̄ⱏ ⰴⰲⰵⱃⱐ ⱁⰲⱌ̄ⰰⰿⱏ ·
Ⰲⱏⱄⰻ ⰵ̄ⰾⰹⰽⱁⰶⰵ ⱂⱃⰻⰴⰵ ⰻ̄ⱈ ⱂⱃⱑⰶⰴⰵ ⰿⰵⱀⰵ · ⱅⰰⱅⰹ᾽ⰵ ⱄⱘⱅⱏ ᾽ⰻ ⱃⰰⰸⰱⱁⰻ̄ⱀⰻⱌⰻ · ⱀⱏ ⱀⰵ ⱂⱁⱄⰾⱁⱆⱎⰰⱎⱔ ⰻ̄ⱈⱏ ⱁ̄ⰲⱌ̄ⱔ ·
Ⰰ̄ⰸⱐ ⰵ̄ⱄⰿ̄ⱏ ⰴⰲⰵⱃⱐ · ⰿ᾽ⱀⱁⱙ̄ ⰰ̄ⱎⱅⰵ ⰽ᾽ⱅⱁ ⰲⱐⱀⰻⰴⰵⱅⱏ ⱄ҃ⱂⱄⰵⱅ ⱄⱔ · ⰻ̄ ⰲⱐⱀⰻⰴⰵⱅⱏ ⰻ̄ ⰻ̄ⰸⰹⰴⰵⱅⱏ · ⰹ ⱂⰰⰶⰹⱅⱐ ⱁ̄ⰱⱃⱔⱎⱅⰵⱅⱏ ·· · -
Ⱅⰰⱅ̄ⱐ ⱀⰵ ⱂⱃⰹⱈⱁⰴⰹⱅⱏ · ⱀⱏ ⰴⰰ ⱁ̄ⱆⰽⱃⰰⰴⰵⱅ ⰻ̄ ⱁ̄ⱆⰱⰻⰵ̄ⱅⱏ ⰻ̄ ⱂⱁⰳⱁⱆⰱⰹⱅⱏ · Ⰰ̄ⰸⱐ ⱂⱃⰻⰴⱏ ⰴⰰ ⰶⰹⰲⱁⱅⱏ ⰻ̄ⰿⱘⱅⱏ ⰻ̄ ⰾⰹⱎⰵ ⰻ̄ⰿⱘⱅⱏ ·
Ⰰ̄ⰸⱐ ⰵ̄ⱄ̄᾽ⰿⱏ ⱂⰰⱄⱅⱏⰻⱃⱐ ⰴⱁⰱⱃⱏⰻ · Ⰻ̄ ⰴ҃ⱎⱘ ⱄⰲⱁⱙ̄ ⱂⱁⰾⰰⰳⰰⱙ̄ ⰸⰰ ⱁ̄ⰲⱌ̄ⱔ ·
ⰰ̄ ⱀⰰⰻ̄ⰿⱐⱀⰻⰽⱐ ⰺ̄ⰶⰵ ⱀⱑⱄⱅⱏ ⱂⰰⱄⱅⱏⰻⱃⱐ · Ⰵ̄ⰿⱁⱆⰶⰵ ⱀⰵ ⱄⱘⱅⱏ ⱁ̄ⰲⱏⱌⱔ ⱄⰲⱁⱔ̄ · Ⰲⰹⰴⰹⱅ ⰲ᾽ⰾⱏⰽⱏ ⰳⱃⱔⰴⱘⱎⱅⱏ · ⰻ̄ ⱁ̄ⱄⱅⰰⰲⰾⱑⰵ̄ⱅⱏ ⱁ̄ⰲⱌ̄ⱔ ⰻ̄ ⰱⱑⰳⰰⰵ̄ⱅⱏ · ⰻ̄ ⰲⰾⱏⰽⱏ ⱃⰰⱄⱈ̄ⱏⰹⱅⰹⱅⱏ ⱔ̄ ⰻ̄ ⱃⰰⱄⱂⱘⰴⰹⱅⱏ ⱁ̄ⰲⱌ̄ⱔ ·
Ⰰ̄ ⱀⰰⰻ̄ⰿⱏⱀⰻⰽⱏ ⰱⱑⰶⰻⱅⱏ ⱑ̄ⰽⱁ ⱀⰰⰻ̄ⰿⱐⱀⰻⰽⱐ ⰵ̄ⱄⱅⱏ · ⰻ̄ ⱀⱁⱃⱁⰴⰻⱅⱏ̅ ⱁ̄ ⱁ̄ⰲⱏⱌⰰⱈⱏ ·
Ⰰ̄ⰸⱐ ⰵ̄ⱄⰿ̄ⱏ ⱂⰰⱄⱅⱏⰻⱃⱐ ⰴⱁⰱⱃⱏⰻⰻ̄ · ⰻ̄ ⰸⱀⰰⱙ̄ ⰿⱁⱔ̄ · ⰻ̄ ⰸⱀⰰⱙ̄ⱅⱏ ⰿⱔ ⰿⱁⱔ̄ ·
ⱑ̄ⰽⱁⰶⰵ ⰸⱀⰰⰵ̄ⱅⱏ ⰿⱔ ⱁ̄ⱌ҃ⱏ · ⰻ̄ ⰰ̄ⰸⱐ ⰸⱀⰰⱙ̄ ⱁ̄ⱌ҃ⰰ · ⰻ̄ ⰴ҃ⱎⱘ ⰿⱁⱙ̄ ⱂⱁⰾⰰⰳⰰⱙ̄ ⰸⰰ ⱁ̄ⰲⱌ̄ⱔ ·
Ⰻ̄ ⰻ̄ⱀⱏⰻ ⱁ̄ⰲⱌ̄ⱔ ⰻ̄ⰿⰰⰿⱏ · ⱔ̄ⰶⰵ ⱀⰵ ⱄⱘⱅⱏ ⱁ̄ⱅⱏ ⰴⰲ̄ⱁⱃⰰ ⱄⰵⰳⱁ · ⰻ̄ ⱅⱏⰹⱔ̄ ⰿⰻ ⱂⱁⰴⱁⰱⰰⰵ̄ⱅⱏ ⱂⱃⰹⰲⰵⱄⱅⰹ · ⰻ̄ ⰳⰾⰰⱄ҃ ⰿⱁⰻ̄ ⱁ̄ⱆⱄⰾⱏⰹⱎⱔⱅⱏ · ⰻ̄ ⰱⱘⰴⰵⱅⱏ ⰵ̄ⰴⰹⱀⱁ ⱄⱅⰰⰴⱁ · ⰻ̄ ⰵ̄ⰴⰻⱀⱏ ⱂⰰⱄⱅⱏⰹⱃⱐ ·· · -
Ⱄⰵⰳⱁ ⱃⰰⰴⰹ ⰿⱔ ⱁ̄ⱌ҃ⱐ ⰾⱓⰱⰻⱅⱏ · ⱑ̄ⰽⱁ ⰰ̄ⰸ ⱂⱁⰾⰰⰳⰰⱙ̄ ⰴ҃ⱎⱘ ⰿⱁⱙ̄ ⰴⰰ ⱂⰰⰽⱏⰹ ⱂⱃⰹⰻ̄ⰿⱘ ⱙ̄ ·
ⰻ̄ ⱀⰻⰽⱅⱁ̄ⰶⰵ ⰲⱏⰸⱐⰿⰵⱅⱏ ⰵ̄ⱔ̄ ⱁⱅ҃ ⰿⰵⱀⰵ ⰿⰵⱀⰵ · ⱀⱏ ⰰ̄ⰸⱐ ⱂⱁⰾⰰⰳⰰⱙ̄ ⱙ̄ ᾽ⱁ ⱄⰵⰱⱑ · ⰻ̄ ⱁ̄ⰱⰾⰰⱄⱅⱐ ⰻ̄ⰿⰰⰿⱏ ⱂⱁⰾⱁⰶⰹⱅⰹ ⱙ̆ · ⱁ̄ⰱⰾⰰⱄⱅⱐ ⰻ̄ⰿⰰⰿⱏ ⱂⱃⰹ᾽ⱔⱅⰹ ⱙ̆ · Ⱄⰹⱙ̄ ⰸⰰⱂⱁⰲⱑⰴⱐ ⱂⱃⰹⱔ̄ⱄⱏ ⱁ̄ⱅⱏ ⱁ̄ⱌ҃ⰰ ⰿⱁⰵ̄ⰳⱁ ·
Ⱃⰰⱄⱂⱐⱃⱑ ⰶⰵ ⰱⱏⰹⱄ҃ ⰲⱏ ᾽ⰻⱓ̄ⰴⰵⰻ̄ⱈⱏ · ⰸⰰ ⱄⰾⱁⰲⰵⱄⰰ ⱄⰹ ·
Ⰳ҃ⰾⰰⰰ̄ⱈⱘ ⰶⰵ ⰿⱐⱀⱁⰷⰻ ᾽ⱁⱅⱏ ⱀⰻⱈⱏ · ⰱⱑⱄⱏ ⰻ̄ⰿⰰⱅⱏ ⰻ̄ ⱀⰵ ⰻ̄ⱄⱅⱁⰲⱏ ⰵ̄ⱄⱅⱏ · ⱍⱐⱅⱁ ⱂⱁⱄⰾⱁⱆⱎⰰⱅⰵ ⰵ̄ⰳⱁ ·
ⰻ̄ⱀⰹ ⰶⰵ ⰳ҃ⰾⰰⰰ̄ⱈⱘ ⱄⰹ᾽ⰻ ⰳ҃ⰾⰹ ⱀⱑ ⱄⱘⱅⱏ ⰱⱑⱄⱏ ⱀⱁⱆⱙ̄ⱎⱅⰰⰰ̄ⰳⱁ ⱄⱔ · Ⰵ̄ⰴⰰ ⰱⱑⱄⱏ ⱄⰾⱑⱂⱏⰻⰻ̄ⰿⱏ ⱁ̄ⱍⰻ ⱁ̄ⱅⰲⱃⱑⱄⱅⰹ ⰿⱁⰶⰵⱅⱏ ·
Ⰱⱏⰹⱎⱔ ⰶⰵ ·:· ⱅⱁⰳⰴⰰ ⱄ҃ⰲⱎⱅⰵⱀⰻⱑ̄ ⰲⱏ ᾽ⰻⰵ̄ⱃⰾ҃ⰿⱑ · ⰻ̄ ⰸⰹⰿⰰ ⰱⱑ ·
ⰻ̄ ⱈⱁⰶⰴⰰⰰ̄ⱎⰵ ⰻ̄ⱄ҃ⱏ ⰲⱏ ⱌ҃ⱃⰽⰲⰻ · ⰲⱏ ⱂⱃⰹⱅⰲⱁ҃ⱃⱑ ⱄⱁⰾⱁⰿⱁⱀⰹ ·
ⱁ̄ⰱⰻⰴⱘ ⰶⰵ ⰻ̄ ⰻ̄ⱓ̄ⰴⰵⰻ̄ ⰳ҃ⰾⱎⱅⰵ ·· ⰸⰰⱍ҃ ·· ⱄⰵ ⰶⰵ ⰻ̄ ⱀⰰ ⱎⱅ҃ⱄⰲⱀⰻⰵ̅ ⱌ҃ⱃⰽⰲⰻ ·· · · -  ⰴⱁⰽⱁⰾⱑ ⰴ҃ⱎⱔ ⱀⰰⱎⱔ ⰻ̄ⰸⰵⰿⰾ҃ⰵⱎⰹ Ⰰ̄ⱎⱅⰵ ⱅⱏⰻ ⰵ̄ⱄⰹ ⱈ҃ⱏ · ⱃⱐⱌⰹ ⱀⰰⰿⱏ ⱀⰵ ⱁ̄ⰱⰻⱀⱁⱆ᾽ⱔ ⱄⱔ ·
Ⱉⱅ̄̄ⱏⰲⱑ ⰻ̄ⰿⱏ ⰻ̄ⱄ҃ⱏ · ⱃⱑⱈⱏ ⰲⰰ҃ⰿⱏ ⰻ̄ ⱀⰵ ⰲⱑⱃⱁⱆⰵ̄ⱅⰵ · ⰴⱑⰾⰰ ⰰ̄ⰸⱐ ⱑ̄ⰶⰵ ⱅⰲⱁ҃ⱃⱙ ⰲⱏ ⰻ̄ⰿⱔ ⱁ̄ⱌ҃ⰰ ⰿⱁⰵ̄ⰳⱁ · ⱅⰰ ⱄⱏⰲⱑⰴⱑⱅⰵⰾⱐⱄⱅ̆ⰲⱁⱆⱙ̄ⱅⱏ ⱁ̄ ⰿⱐⱀⱑ ·
ⱀⱏ ⰲⱏⰹ ⱀⰵ ⰲⱑⱃⱁⱆⰵ̄ⱅⰵ · ⱀⱑⱄⱅⰵ҃ ⰱⱁ ⱁ̄ⱅⱏ ⱁ̄ⰲⰵⱌⱐ ⰿⱁⰻ̄ⱈⱏ · ⱑ\ⰽⱁⰶⰵ ⱃⱑⱈⱏ ⰲⰰⰿⱏ ·
ⱁ̄ⰲⱌ̄ⱔ ⰿⱁⱔ̄ ⰳⰾⰰⱄ҃ ⰿⱁⰵ̄ⰳⱁ ⱄⰾⱁⱆⱎⰰⱙ̄ⱅⱏ · ῾Ⰻ ⰰ̄ⰸⱏ ⰸⱀⰰⱙ̄ ⱔ̄ · ⰻ̄ ⱂⱁ ⰿⱐⱀⱑ ⰳⱃⱔⰴⱘⱅⱏ ·
Ⰻ̄ ⰰ̄ⰸⱐ ⰶⰻⰲⱁⱅⱏ ⰲⱑⱍⱐⱀⱏⰹ᾽ⰻ ⰴⰰ᾽ⱙ ᾽ⰻⰿⱏ ·· -
ⱁ̄ⱌ҃ⱐ ⰿⱁⰻ̄ ⰺ̄ⰶⰵ ⰴⰰⱄⱅⱏ ⱔ̄ ⰿⱐⱀⱑ · ⰱⱁⰾⰵⰻ̄ ⰵ̄ⱄⱅⱏ ⰲⱏⱄⱑⱈ · ⰻ̄ ⱀⰻⰽⱅ̄ⱁⰶⰵ ⱀⰵ ⰿⱁⰶⰵⱅⱏ ⰲⱏⱄⱈⱏⰹⱅⰹⱅⰻ ⰻ̄ⱈⱏ ⱁⱅ҃ ⱃⱘⰽⱏⰻ ⱁ̄ⱌ҃ⰰ ⰿⱁⰵ̄ⰳⱁ ·
Ⰰ̆ⰸⱐ ⰻ̄ ᾽҃ⱁⱌⱏ ⰵ̄ⰴⰹⱀⱁ ⰵⱄⰲⱑ ·
Ⰲⱏⰸⱔⱄⱔ ⰶⰵ ⱂⰰⰽⱏⰻ ⰽⰰⰿⰵⱀⰻⰵ ⰻ̄ⱓ̄ⰴⰵⰻ̄ · ⰴⰰ ⰻ̄ ⱂⱁⰱⰻⱙ̄ⱅⱏ ·
ⱉⱅ҃ⰲⱑⱎⱅⰰ ⰻ̄ⰿⱏ ⰻ̄ⱄ҃ⱏ · Ⰿⱀ̄ⱁⰳⰰ ⰴⱑⰾⰰ ⰴⱁⰱⱃⰰ ⱑ̄ⰲⰻⱈⱏ ⰲⰰⰿ · ⱁ̄ⱅⱏ ᾽҃ⱁⱌⰰ ⰿⱁⰵ̄ⰳⱁ · ⰸⰰ ⰽⱁⰵ̄ ⰻ̄ⱈⱏ ⰴⱑⰾⱁ ⰽⰰⰿⰵⱀⰻⰵ ⱀⰰ ⰿⱔ ⰿⰵⱅⰵⱅⰵ ·
ⱁ̄ⱅⱏⰲⱑⱎⱅⰰⱎⱔ ⰵ̄ⰿⱁⱆ ⰻ̄ⱓ̄ⰴⰵⰻ ⰳ҃ⰾⱎⱅⰵ · ⱁ̄ ⰴⱁⰱⱃⱑ ⰴⱑⰾⱑ · ⰽⰰⰿⰵⱀⰻⱑ̄ ⱀⰵ ⰿⰵⱅⰵⰿⱏ ⱀⰰ ⱅⱔ · ⱀⱏ ⱁ̄ ⰲⰾⰰⱄⰲ̄ⰻⰿⰻⰹ̄ · ⱑ̄ⰽⱁ ⱅⱏⰻ ⱍ҃ⰾⰽⱏ ⱄⱏⰹ · ⱅⰲⱁⱃⰹⱎⰻ ⱄⱔ ⱄⰰⰿ ⰱ҃ⱏ ·
Ⱉⱅ̄̄ⱏⰲⱑⱎⱅⰰ ⰻ̄ⰿⱏ ⰻ̄ⱄ҃ⱏ · ⱀⱑⱄⱅⱏ ⰾⰹ ⱀⰰⱂⰹⱄⰰⱀⱁ ⰲⱏ ⰸⰰⰽⱁⱀⱑ ⰲⰰⱎⰵⰿⱐ · Ⱑ̄ⰽⱁ ⰰ̄ⰸⱐ ⱃⱑⱈⱏ ⰱ҃ⰷⰹ ⰵ̄ⱄⱅⰵ ·
ⰰ̄ⱎⱅⰵ ⱁ̄ⱀⱏⰹ ⱀⰰⱃⰵⱍⰵ ⰱ҃ⰳⱏⰹ · ⰽⱐ ⱀⰻⰿⱏⰶⰵ ⱃ҃ⰵⱍⰵ ⱄⰾⱁⰲ҃ ⰱ҃ⰶⰹⰵ · ⰻ̄ ⱀⰵ ⰿⱁⰳⱘⱅⱏ ⱄⱔ ⱃⰰⰸⱁⱃⰹⱅⰹ ⰽⱏⱀⰻ᾽ⰳⱏⰻ ·
Ⰵ̄ⰳⱁⰶⰵ ⱁ҃ⱌ ⱄ҃ⱅⰹ ⰻ̄ ⰻ̄ ⱂⱁⱄⱏⰾⰰ ⰲⱏ ⰿⰻⱃⱏ · ⰲⱏⰻ ⰳ҃ⰾⰵ҃ⱅⰵ ⰲⰾⰰⱄⰲⰻⰿⰾ҃ⱑⰵ̄ⱎⰹ · ⰸⰰⱀⰵ ⱃⱑⱈⱏ ⱑ̄ⰽⱁ ⱄ҃ⱀⱏ ⰱ҃ⰶⰹⰻ ᾽ⰵⱄⰿ̄ⱏ ··
ⰰ̄ⱎⱅⰵ ⱀⰵ ⱅⰲⱁⱃⱙ ⰴⱑⰾ ⱁ̄ⱌ҃ⰰ ⰿⱁⰵ̄ⰳⱁ · ⱀⰵ ⰻ̄ⰿⱑⱅⰵ ⰿⰻ ⰲⱑⱃⱏⰻ ·
ⰰ̄ⱎⱅⰵ ⰾⰹ ⱅⰲⱁⱃⱙ · ⰰ̄ⱎⱅⰵ ⰾⰻ ⰻ̄ ⰿⱀ̄ⱑ ⰲⱑⱃⱏⰻ ⱀⰵ ⰵ̄ⰿⰾ҃ⰵⱅⰵ ⰴⱑⰾⱁ ⰿⱏ ⰿⱁⰻ̄ⰿⱏ ⰲⱑⱃⱘ ⰻ̆ⰿⱑⱅⰵ · Ⰴⰰ ⱃⰰⰸⱁⱆⰿⱑⰵ̄ⱅⰵ · ·:· ⰻ ⰲⱑⱃⱁ\ⱆⰵⱅⰵ ⱑ̄ⰽⱁ ⰲⱏ ⰿⱀ̄ⱑ ⱁ̄ⱌ҃ⱏ ⰻ̄ ⰰ̄ⰸⱐ ⰲⱏ ⱁ̄ⱌ҃ⰻ ·· · -

ⰱⱑ ⰵ̄ⱅⰵⱃⱏ ⰱⱁⰾⱔ ⰾⰰⰸⰰⱃⱏ · Ⱉⱅ̄̄ⱏ ⰲⰹⱚⰰⱀⰹⱔ̄ · ⰳⱃⰰⰴⱌⰰ ⰿⰰⱃⰻⰻ̄ⱀⰰ · ⰻ̄ ⰿⰰⱃⱅⱏⰻ ⱄⰵⱄⱅⱃⱏⰻ ⰵ̄ⱔ̄ ·
ⰱⱑ ⰶⰵ ⰿⰰⱃⰻⰰ̄ · Ⱂⱁⰿⰰⰸⰰⰲⱏⱎⰹⱑ ⰳ҃ⰰ ⰿⱆⱃⱁⰿⱏ · ⰻ̄ ⱁ̄ⱅⰵⱃⱏⱎⰻ ⱀⱁⰷⱑ ⰵ̄ⰳⱁ ⰲⰾⰰⱄⱏⰻ ⱄⰲⱁⰻ̄ⰿⰻ · Ⰵ̄ⱔ̄ⰶⰵ ⰱⱃⰰⱅⱏ ⰱⱁⰾⱑⰰ̄ⱎⰵ ⰾⰰⰸⰰⱃⱐ ·
Ⱂⱁⱄⱏⰾⰰⱄⱅⰵ ⱄⰵⱄⱅ̄ⱃⱑ ⰵ̄ⰳⱁ ⰽⱐ ⱀⰵⰿⱁⱆ ⰳ҃ⰾⱙⱎⱅⰻ · Ⰳ҃ⰻ ⱄⰵ ⰵ̄ⰳⱁⰶⰵ ⰾⱓⰱⰻⱎⰹ ⰱⱁⰾⰻⱅⱏ ·
Ⱄⰾⱏⰹⱎⰰⰲⱏ ⰶⰵ ⰻ̄ⱄ҃ⱏ · ⱃⰵⱍⰵ · ⱄⰻ ⰱⱁⰾⱑⰸⱀⱏ ⱀⱑⱄⱅⱏ ⰽⱏ ⱄⱏⰿⱃⱏⱅⰹ · ⱀⱏ ⱁ̄ ⱄⰾⰰⰲⱑ ⰱ҃ⰶⰹⰻ · ⰴⰰ ⱂⱃⱁⱄⰾⰰⰲⰻⱅⱏ ⱄⱔ ⱄ҃ⱀⱏ ⰱ҃ⰶⰹⰻ ᾽ⰵⱙ̄ ·
ⰾⱓⰱⱑⰰ̄ⱎⰵ ⰶⰵ ⰻ̄ⱄ҃ⱏ ⰿⰰⱃⱅ̄ⱘ · ⰻ̄ ⱄⰵⱄⱅⱃⱘ ⰵ̄ⱔ̄ · ⰻ̄ ⰾⰰⰸⰰⱃⰰ ·
Ⱅⱁⰳⰴⰰ ⰶⰵ ⱂⱃⱑⰱⱏⰻⱄ҃ ⱀⰰ ⱀⰵⰿⱏⰶⰵ ⰱⱑ ⰿⱑⱄⱅⱑ · ⰴⱐⰲⰰ ⰴⱐⱀⰹ ·
Ⱂⱁ ⱅⱁⰿⱏ ⰶⰵ ⰳ҃ⰾⰰ҃ ⱁ̄ⱆⱍⰵⱀⰻⰽⱁⰿⱏ · ⰻ̄ⰴⱑⰿⱏ ⰲⱏ ᾽ⰻⱓ̄ⰴⰵⱙ̄ ⱂⰰⰽⱏⰻ ·
ⰳ҃ⰾⰰⱎⱔ ⰵ̄ⰿⱁⱆ ⱁ̄ⱆⱍⰵⱀⰻⱌⰹ · ⱃⰰ᾽ⰲⰲ̄ⰻ · ⱀⱏⰹⱀⱑ ᾽ⰻⱄⰽⰰⰰ̄ⱈⱘ ⱅⰵⰱⰵ ⰻ̄ⱓ̄ⰴⰵⰻ̄ ⰽⰰⰿⰵⱀⰻⰵ̄ⰿⱏ ⱂⱁⰱⰻⱅⰹ · ⰻ̄ ⱂⰰⰽⱏⰻ ⰾⰻ ⰻ̄ⰴⰵⱎⰻ ⱅⰰⰿⱁ ·
Ⱉⱅ҃ⰲⱑⱎⱅⰰ ᾽҃ⰻⱄⱏ · ⱀⰵ ⰴⱐⰲⱑ ⰾⰹ ⱀⰰ ⰴⰵⱄⱔⱅⰵ ⰳⱁⰴⰻⱀⱑ ⰵ̄ⱄⱅⰵ ⰲⱏ ⰴⱐⱀⰻ ⰰ̄ⱎⱅⰵ ⰽⱅ̄ⱁ ⱈⱁⰴⰻⱅ҃ ⰲⱏ ⰴⱐⱀⰵ ⱀⰵ ⱂⱁⱅⱏⰽⱀ̄ⰵⱅⱏ ⱄⱔ · ⱑ̄ⰽⱁ ⱄⰲⱑⱅⱏ ⰿⰻⱃⰰ ⱄⰵⰳⱁ ⰲⰻⰴⰻⱅⱏ ·
Ⰰ̄ⱎⱅⰵ ⰾⰻ ⰽⱅ̄ⱁ ⱈⱁⰴⰻⱅⱏ ⱀⱁⱎⱅⰹⱙ̄ · ⱂⱁⱅⱏⰽⱀⰵⱅⱏ ⱄⱔ · ⱑ̄ⰽⱁ ⱄⰲⱑⱅⰰ ⱀⱑⱄⱅⱏ ⱁ̄ ⱀⰵⰿⱏ ·
Ⱄⰻ ⱃⰵⱍⰵ · Ⰻ̄ ⱂⱁ ⱄⰵⰿ ⰳ҃ⰾⰰ · ⰾⰰⰸⰰⱃⱏ ⰴⱃⱁⱆⰳⱏ ⱀⰰⱎⱏ ᾽ⱁⱆⱄⱐⱂⰵ · ⱀⱏ ᾽ⰻⰴⱘ ⰴⰰ ⰲⱏⰸⰱⱁⱆⰶⰴⱘ ⰻ̄ ·
Ⱃⱑⱎⱔ ⰶⰵ ⰵ̄ⰿⱁⱆ ⱁ̄ⱆⱍⰵⱀⰻⱌⰻ ⰵ̄ ⰳ҃ⰹ · ⰰ̄ⱎⱅⰵ ᾽ⱁⱆⱄⱐⱂⰵ · ⱄ҃ⱂⱄⰵⱀⱏ ⰱⱘⰴⰵⱅⱏ ·
ⰲⱑⱎⱅⰰ ⰶⰵ ⰻ̄ⱄ҃ⱏ ⱁ̄ ⱄⰿⱃⱏⱅⰹ ⰵ̄ⰳⱁ · ⱁ̄ⱀⰻ ⰶⰵ ⰿⱐⱀⱑⱎⱔ ⱑ̄ⰽⱁ ⱁ̄ ⱁ̄ⱆⱄⱐⱂⰵⱀⰻⰹ̄ ⱄⱏⱀⰰ ⰳ҃ⰾⰵⱅⱏ ·
Ⱅⱁⰳⰴⰰ ⱃⰵⱍⰵ ⰻ̄ⰿⱏ ᾽҃ⰻⱄⱏ ⱀⰵ ⱁ̄ⰱⰻⱀⱁⱆⱔ̄ ⱄⱔ · Ⰾⰰⰸⰰⱃⱏ ⱁ̄ⱆⰿⱐⱃⱑⱅⱏ ·
ⰻ̄ ⱃⰰⰴⱁⱆⱙ̄ ⱄⱔ ⰲⰰⱄⱏ ⱃⰰⰴⰻ · ⰴⰰ ⰲⱑⱃⱘ ⰻ̄ⰿⰵⱅⰵ ⱑ̄ⰽⱁ ⱀⰵ ⰱⱑⱈⱏ ⱅⱁⱆ · Ⱀⱏ ⰻ̄ⰴⱑⰿⱏ ⰽⱐ ⱀⰵⰿⱁⱆ ·
Ⱃⰵⱍⰵ ⰶⰵ ⱚⱁⰿⰰ ⱀⰰⱃⰻⱌⰰⰵ̄ⰿⱏⰻ ⰱⰾⰻⰸⱀⰵⱌⱐ · ⰽⱐ ⱁ̄ⱆⱍⰵⱀⰻⰽⱁⰿⱏ · ᾽᾽ⰻⰴⱑⰿ ᾽ⰻ ⰿⱏⰻ · ⰴⰰ ⱁ̄ⱆⰿⱐⱃⰵⰿⱏ ⱄⱏ ⱀⰻⰿⱐ ·
Ⱂⱃⰻⱎⰵⰴⱏ ⰶⰵ ⰻ̄ⱄ҃ⱏ ⰲⱏ ⰲⰻⱚⰰⱀⰻⱙ̄ · ⱁ̄ⰱⱃⱑⱅⰵ ⰻ̄ ⱍⰵⱅⱏⰻⱃⰻ ⰴⱐⱀⰻ ·:· ⱓ̄ⰶⰵ · ⰻ̄ⰿⱘⱎⱅⱐ ⰲⱏ ⰳⱃⱁⰱⱑ ·
ⰱⱑ ⰱⱁ ⰲⰻⱚⰰⱀⰻⱑ̄ ⰱⰾⰻⰸⱐ ⰻ̄᾽҃ⰵⱃⰾ҃ⰿⰰ · ⱑ̄ⰽⱁ ⱂⱔⱅⱐ ⱀⰰ ⰴⰵⱄⱔⱅⰵ ⱄⱅⰰⰴⰻⰹ̄ ·
ⰿⱀ̄ⱁⰷⰻ ⰶⰵ ⱁⱅ҃ ⰻ̄ⱓⰴ̄ⰵ᾽ⰻ · Ⰱⱑⰰ̄ⱈⱘ ⱂⱃⰻⱎⱐⰾⰻ ⰽⱏ ⰿⰰⱃ᾽ⱅⱑ ⰻ̄ ⰿⰰⱃⰹⰻ̄ · ⰴⰰ ⱁ̄ⱆⱅⱑⱎⱔⱅⱏ[]ⰻ ⱁ̄ ⰱⱃⰰⱅⱑ ⰵ̄ⱓ̄ ·
ⰿⰰⱃⱅ̄ⰰ ⰶⰵ ᾽ⰵⰳⰴⰰ ⱁ̄ⱆⱄⰾⱏⰹⱎⰰ · ⱑ̄ⰽⱁ ⰻ̄ⱄ҃ⱏ ⰳⱃⱔⰴⰵⱅ ⱄⱐⱃⱑⱅⰵ ⰻ̄ · ⰰ̄ ⰿⰰⱃⰻⰰ̄ ⰴⱁⰿⰰ ⱄⱑⰴⱑⰰ̄ⱎⰵ ·
ⱃⰵⱍⰵ ⰶⰵ ⰿⰰⱃⱅ̄ⰰ ⰽⱏ ⰻ̄ⱄ҃ⱁⱆ · Ⰳ҃ⰹ · ⰰ̄ⱎⱅⰵ ⰱⰹ ⱄⱐⰴⰵ ⰱⱏⰹⰾⱏ · ⱀⰵ ⰱⰻ ⰱⱃⰰⱅⱏ ⰿⱁⰻ̄ ⱁ̄ⱆⰿⱃⱏⰾⱏ ·
ⱀⱏⰻⱀⱑ ⰲⱑⰿⱏ ⱑ̄ⰽⱁ ⰵ̄ⰳⱁⰶⰵ ⰽⱁⰾⰻⰶⰴⱁ ⱂⱃⱁⱄⰹⱎⰹ ⱁ̄ⱆ ⰱ҃ⰰ · ⰴⰰⱄⱅⱏ ⱅⰻ ⰱ҃ⱏ ·
ⰳ҃ⰾⰰ ᾽ⰵⰻ̄ ⰻ̄ⱄ҃ⱏ · Ⰲⱏⱄⰽⱃⱏⱄⱀⰵⱅⱏ ⰱⱃⰰⱅⱏ ⱅⰲⱁⰻ̄ ·
ⰳ҃ⰾⰰ ⰵ̄ⰿⱁⱆ ⰿⰰⱃ᾽ⱅⰰ ·  Ⰲⱑⰿⱏ ⱑ̄ⰽⱁ ⰲⱏⱄⰽⱃⱏⱄⱀⰵⱅⱏ · Ⰲⱏ ⰲⱏⱄⰽⱃⱏⱄⰵⱀⰹⰵ̄ · Ⰲⱏ ⱂⱁⱄⰾⱑⰴⱐⱀⰻⰻ̄ ⰴⰵⱀ҃ ·
Ⱃⰵⱍⰵ ⰶⰵ ⰵ̄ⰻ̄ ⰻ̄ⱄ҃ⱏ · ῾Ⰰⰸⱐ ⰵ̄ⱄⰿⱏ ⰲⱏⱄⰽⱃ̄ⱏⱄⰵⱀⰻⰵ̄ ⰻ ⰶⰻⰲⱁⱅⱏ · ⰲⱑⱃⱁⱆⱔ̄ⰻ̄ ⰲⱐ ⰿⱔ ⰰ̄ⱎⱅⰵ ⱁ̄ⱆⰿⱐⱃⰵⱅⱏ ⱁ̄ⰶⰻⰲⰵ҃ⱅⱏ ·
ⰻ̄ ⰲⱐ̄ⱄⱑ̄ⰽ ⰶⰹⰲⱏⰻⰹ̄ · ⰲⱑⱃⱁⱆⱔ̄ⰻ̄ ⰲⱏ ⰿⱔ · ⱀⰵ ⱁ̄ⱆⰿⱐⱃⰵⱅⱏ ⰲⱐ ⰲⱑⰽⱏⰻ · ⰻ̄ⰿⰵⱎⰻ ⰾⰹ ⰲⱑⱃⱘ ⱄⰵⰿⱁⱆ ·
ⰳ҃ⰾⰰ ⰵ̄ⰿⱁⱆ Ⰵ̄ⰻ̄ ⰳ҃ⰻ · ⰰⰸⱐ ⰲⱑⱃⱁⰲⰰⱈ · ⱑ̄ⰽⱁ ⱅⱏⰹ ⰵ̄ⱄⰹ ⱈ҃ⱏ ⱄ҃ⱀⱏ ⰱ҃ⰶⰹ᾽ⰻ · ⰳⱃⱔ̄ⰴⱏⰻ ⰲⱏ ⰲⰵⱄⱐ ⰿⰹⱃⱏ ·
ⰻ̄ ⱄⰵ ⱃⰵⰽⱐⱎⰻ ⰻ̄ⰴⰵ ⰻ̄ ⱂⱃⰻⰳⰾⰰⱄⰹ ⰿⰰⱃⰹⱙ ⱄⰵⱄ᾽ⱅⱃⱘ ⱄⰲⱁⱙ̄ · ⱅ̄ⰰⰻ̄ · ⱃⰵⰽⱐⱎⰻ · ⱁ̄ⱆⱍⰹⱅⰵⰾⱐ ⱄⰵ ⰵ̄ⱄⱅⱏ ⰻ̄ ⰳⰾⰰⱎⰰⰵ̄ⱅⱏ ⱅⱔ ·
ⱁ̄ⱀⰰ ⰶⰵ ⱑ̄ⰽⱁ ⱁ̄ⱆⱄⰾⱏⰻⱎⰰ ⰲⱏⱄⱅⰰ ⱄⰽⱁⱃⱁ · ᾽ⰻ ᾽ⰻⰴⰵ
ⰽⱐ ⱀⰵⰿⱁⱆ ·
Ⱀⰵ ⱁ̄ⱆ ⰶⰵ ⰱⱑ ⰻ̄ⱄ҃ⱏ ⱂⱃⰻⱎⰵⰾⱐ · ⰲⱏ ⰲⰵⱄⱐ · ⱀⱏ ⰱⱑ ⱀⰰ ⰿⱑ̄ⱄⱅⱑ ᾽ⰵⱎⱅⰵ · ⰻⰴⰵⰶⰵ ⱄⱐⱃⱑⱅⰵ ᾽ⰻ ⰿⰰⱃⱅ̄ⰰ ·
Ⰻ̄ⱓ̄ⰴⰵⰻ̄ ⰶⰵ ⱄⱘⱎⱅⰹⰻ̄ ⰲⱏ ⰴⱁⰿⱁⱆ ⱄⱐ ⱀⰵ̄᾽ⱙ · ⰻ̄ ⱁ̄ⱆⱅⱑⱎⰰⱙ̄ⱎⱅⰹ᾽ⰻ ⱙ̆ · Ⰲⰹⰴⱑⰲⱏⱎⰵ ⰿⰰⱃⰹⱙ̆ · ⱑ̄ⰽⱁ ⰲⱏⱄⱅⰰ ⱄⰽⱁⱃⱁ ⰻ̄ ⰻ̄ⰸⰹⰴⰵ · ⱂⱁ ⱀⰵⰻ̄ ⰻ̄ⰴⱁⱎⱔ ⰳ҃ⰾⱎⱅⰵ · ᾽ⱑⰽⱁ ⰻ̄ⰴⰵⱅⱏ ⱀⰰ ⰳⱃⱁⰱⱏ ⰴⰰ ⱂⰾⰰⱍⰵⱅ ⱄⱔ ⱅⱁⱆ ·
Ⰿⰰⱃⰻⱑ̄ ⰶⰵ ⱑ̄ⰽⱁ ⱂⱃⰹⰴⰵ · ⰻ̄ⰴⰵⰶⰵ ⰱⱑ ᾽҃ⰻⱄⱏ · ⰲⰻⰴⱑⰲⱏⱎⰹ ⰻ̄ ⱂⰰⰴⰵ ⰵ̄ⰿⱁⱆ ⱀⰰ ⱀⱁⰳⱁⱆ · ⰳ҃ⰾⱎⱅⰻ ⰳ҃ⰹ · Ⰰ̄ⱎⱅⰵ ⰱⰹ ⱅⱏⰹ ⰱⱏⰹⰾ ⱄⱐⰴⰵ · ⱀⰵ ⰱⰹ ⰱⱃⰰⱅ҃ ⰿⱁⰻ̄ ⱁ̄ⱆⰿⱃⱏⰾⱏ ·
ⰻ̄ⱄ҃ⱏ ⰶⰵ ⰲⰻⰴⱑⰲⱏ ⱙ̄ ⱂⰾⰰⱍⱙⱎⱅⱘ ⱄⱔ · ·:· ⰻ̄ ⰻ̄ⱓ̄ⰴⰵⱔ̄ ⱂⱃⰻⱎⰵⰴⱏⱎⱔⱔ̄ ⱄⱐ ⱀⰵⱙ̄ ⱂⰾⰰⱍⱘⱎⱅⱔ ⱄⱔ · Ⰸⰰⱂⱃⱑⱅⰻ ⰴ҃ⱈⱁⱆ  ⰻ̄ ⰲⱏⰸⰿⱘⱅⰹ ⱄⱔ ·:· ⰴ҃ⱈⰿⱏ
᾽ⰻ ⱃⰵ̄ⱍⰵ · ⰽⱐⰴⰵ ⱂⱁⰾⱁⰶⰹⱄⱅⰵ ⰻ̄ · Ⰳ҃ⰾⰰⱎⱔ ⰵ̄ⰿⱁⱆ ⰳ҃ⰻ · ⰳⱃⱔⰴⰹ ⰻ̄ ⰲⰻⰶ᾽ⰴⱏ ·
ⰻ̄ ⱂⱃⱁⱄⰾⱏⰸⰻ ⱄⱔ ⰻ̄ⱄ҃ⱏ ·
Ⰳ҃ⰾⰰⰰ̄ⱈⱘ ⰶⰵ ⰻ̄ⱓ̄ⰴⰵⰻ̄ · Ⰲ᾽ⰻⰶⰴ᾽ⱏ · ⰽⰰⰽⱁ ⰾⱓⰱⰾⱑⰰ̄ⱎⰵ ⰻ̄ ·
Ⰵ̄ⱅⰵⱃⰹⰻ̄ ⰶⰵ ⱁ̄ⱅ ⱀⰻⱈⱏ ⱃⱑⱎⱔ · ⱀⰵ ⰿⱁ҃ⰶⰰⰰ̄ⱎⰵ ⰾⰻ ⱄⱐ · ⱁ̄ⱅⰲ̄ⱃⱏⰸⱏⰹ ⱁ̄ⱍⰹ ⱄⰾⱑⱂⱁⱆⰿⱁⱆ · ⱄⱏⱅⰲⱁⱃⰹⱅⰹ ⰴⰰ ᾽ⰻ ⱄⱐ ⱀⰵ ⱁ̄ⱆⰿⱐⱃⰵⱅⱏ ·
ⰻ҃ⱄ ⰶⰵ ⱂⰰⰽⱏⰹ ⱂⱃⱑⱅⱔ ⰲⱐ ⱄⰵⰱⱑ · ⱂⱃⰹⰴⰵ ⰽⱐ ⰳⱃⱁⰱⱁⱆ · ⰱⱑ ⰶⰵ ⱂⰵⱎⱅⱐ ⰻ̄ ⰽⰰⰿⰵⱀⱐ ⱀⰰⰾⰵⰶⰰⰰ̄ⱎⰵ ⱀⰰ ⱀⰵ᾽ⰻ ·
Ⰳ҃ⰾⰰ ⰻ̄ⱄ҃ⱏ ⰲⱏⰸⱐⰿⱑⱅⰵ ⰽⰰⰿⰵⱀⱐ · Ⰳ҃ⰾⰰ ⱄⰵⱄ᾽ⱅⱃⰰ ⱁ̄ⱆⰿⰵⱃⱏⱎⰰⰰ̄ⰳⱁ · ⰿⰰⱃⱅ̄ⰰ · Ⰳ҃ⰻ ⱓ̄ⰶⰵ ⱄⰿ̄ⱃⱏⰴⰹⱅⱏ · ⱍⰵⱅ᾽ⰲⱃⱑⰴⱐⱀⰵⰲⰵ ⱀⱏ ⰱⱁ ⰵ̄ⱄⱅⱏ ·
ⰳ҃ⰾⰰ ⰵ̄ⰻ̄ ⰻ̄ⱄ҃ⱏ · Ⱀⰵ ⱃⱑⱈⱏ ⰾⰻ ⱅⰹ ⱑ̄ⰽⱁ ⰰ̄ⱎⱅⰵ ⰲⱑⱃⱁⱆⰵ̄ⱎⰻ ⱁ̄ⱆⰸⱐⱃⰹⱎⰻ ⱄⰾⰰⰲⱘ ⰱⱁⰶⰻ᾽ⱙ ·
ⰲⱏⰸⱔⱄⱔ ⰶⰵ ⰽⰰⰿⰵⱀⱐ · Ⰻ̄ⱄ҃ⱐ ⰶⰵ ⰲⱏⰸⰲⰵⰴⰵ ⱁ̄ⱍⰻ ⱄⰲⱁⰻ̄ ⰲⱏ ⰻ̄ⱄⱂ̄ⱃⱐ · ⰻ̄ ⱃⰵⱍⰵ · ῾Ⱉ̄ⱍ҃ⰵ · ⱈⰲⰰⰾⱘ ⱅⰵⰱⱑ ⰲⱏⰸⰴⰰ᾽ⱙ · ῾Ⱑⰽⱁ ⱁ̄ⱆⱄⰾⱏⰹⱎⰰ ⰿⱔ ·
ⰰ̄ⰸⱐ ⰶⰵ ⰲⱑⰴⱑⰰ̄ⱈⱏ · ⱑ̄ⰽⱁ ⰲⱏⱄⰵⰳⰴⰰ̄ ⰿⰵⱀⰵ ⱂⱁⱄⰾⱁⱆⱎⰰⰵⱎⰻ ⱀⱏ ⱀⰰⱃⱁⰴⰰ ⱃⰰⰴⰹ ⱁ̄ⰽⱃⱏⱄⱅⱏ ⱄⱅⱁⱔ̄ⱎⱅⰰⰰ̄ⰳⱁ ⱃⱑⱈⱏ · ⰴⰰ ⰲⱑⱃⱘ ⰻ̄ⰿⱘⱅⱏ ⱑ̄ⰽⱁ ⱅⱏⰹ ⰿⱔ ⱂⱁⱄⱏⰾⰰ ·
῾Ⰻ ⱄⰹ ⱃⰵⰽⱐ · Ⰳⰾⰰⱄⱁⰿⱏ ⰲⰵⰾⰹⰵ̄ⰿⱏ ⰲⱏⰸⰳⰾⰰⱄⰹ · Ⰾⰰⰸⰰⱃⰵ ⰳⱃⱔⰴⰻ ⰲⱏⱀⱏ ·
Ⰻ̄ ⰰ̄ⰱⰹⰵ̄ ⰻ̄ⰸⰹⰴⰵ ⱁ̄ⱆⰿⰵⱃⱏⰹ · Ⱁ̄ⰱⱔⰸⰰⱀⱏ ⱃⱘⰽⰰⰿⰰ ⰻ̄ ⱀⱁⰳⰰⰿⰰ · ·:· ⰻ̄ ⱁ̄ⱆⰽⱃⱁⰻ̄ⰿⰻ · ⰻ̄ ⰾⰻⱌⰵ ⰵ̄ⰳⱁ ·:· ⱁⱆⰱⱃⱁⱆⱄⱁⰿⱏ ⱁ̄ⰱⱔⰸⰰⱀⱁ · Ⰳ҃ⰾⰰ ⰻ̄ⰿⱏ ᾽҃ⰻⱄⱏ · Ⱃⰰⰸⰴⱃⱑⱎⰻⱅⰵ ⰻ̄ · ⰻ̄ ⱀⰵ ⰴⱑⰻ̄ⱅⰵ ⱄⰵⰳⱁ ⰻ̄ⱅⰻ ·
Ⰿⱀ̄ⱁⰷⰹ ⰶⰵ ⱁⱅ҃ ᾽ⰻⱓ̄ⰴⰵⰻ̄ · ⱂⱃⰻⱎⰵⰴⱏⱎⰻⰻ̄ ⰽⱏ ⰿⰰⱃⰹⰻ̄ · ⰻ̄ ⰲⰻⰴⱑⰲⱏⱎⰵ · Ⰵ̄ⰶⰵ ⱄⱏⱅⰲⱁ҃ⱃⰻ ⰻ̄ⱄ҃ⱏ · ⰲⱑⱃⱁⰲⰰⱎⱔ ⰲ ⱀ̄ⱏ ·· ·
ⱄⱐⰱⱐⱃⰰⱎⱔ ⱄⱔ ⰰ̄ⱃⱈ̄ⰻⰵ̄ⱃⰵⰻ̄ ⰻ̄ ⱇⰰⱃⰻⱄⰵⰻ ⱄⱐ ⱀⰻⰿⰻ ⱀⰰ ⰻ̄ⱄ҃ⰰ · ⰻ̄ ⰳ҃ⰾⰰⰰ̄ⱈⱘ ⱍⱐⱅⱁ ⱄⱏⱅⰲⱁ҃ⱃⰹⰿⱏ · ⱑ̄ⰽⱁ ⱍ҃ⰾⰽⱏ ⱄⱐ ⰸⱀ̄ⰰⰿⰵⱀⰻⱑ̄ ⰿⱀ̄ⱁⰳⰰ ⱅⰲⱁⱃⰹⱅ ·
ⰰ̄ⱎⱅⰵ ⱁ̄ⱄⱅⰰⰲⰻⰿⱏ ⰻ̄ ⱅⰰⰽⱁ · ⰲⱄ̄ⰻ ⰲⱑⱃⱘ ⰻ̄ⰿⱘⱅⱏ ⰲⱐ ⱀⱐ · ⰻ̄ ⱂⱃⰻⰴⱘⱅⱏ ⱃⰻⰿⱑⱀⰵ · ⰻ̄ ⰲⱏⰸⱐⰿⱘⱅⱏ ⰻ̄ ⰿⱑⱄⱅ̄ⱁ ⰻ̄ ⱔ̄ⰸ҃ⰽⱏ
Ⰵ̄ⰴⰻⱀ ⰶ̄ⰵ ⰵ̄ⱅⰵⱃⱏ ⱁⱅ҃ ⱀⰻⱈⱏ ⰽⰰⰻ̄ⰰ̄ⱇⰰ ⰰ̄ⱃⱈⰻⰵ̄ⱃⰵⰻ̄ ⱄⱏⰻ ⰾⱑⱅⱁⱆ ⱅⱁⰿⱁⱆ · ⱃⰵⱍⰵ ⰻ̄ⰿⱏ · ⰲⱏⰻ ⱀⰵ ⰲⱑ{ⱀⰵ ⰲⱑ}ⱄⱅⰵ ⱀⰻⱍⰵⱄⱁⰶⰵ ·
ⱀⰻ ⱂⱁⰿⱏⰻⱎⰾⱑⰵ̄ⱅⰵ · ⱑ̄ⰽⱁ ⱁ̄ⱆⱀⰵ ⰵ̄ⱄⱅⱏ ⰲⰰⰿ · ⰴⰰ ⰵ̄ⰴⰻⱀⱏ ⱍ҃ⰾⰽⱏ ⱁ̆ⱆⰿⱐⱃⰵⱅⱏ ⰸⰰ ⰾⱓⰴⰻ · ⰰ̄ ⱀⰵ ⰲⰵⱄⱐ ⱔ̄ⰸ҃ⰽⱏ ⱂⱁⰳⱏⰻⰱⱀⰵⱅⱏ ·
ⱄⰵⰳⱁ ⰶⰵ ⱁ̄ ⱄⰵⰱⱑ ⱀⰵ ῾ⱃⰵⱍⰵ · ⱀⱏ ⱑ̄ⰽⱁ ⰰ̄ⱃⱈ̄ⰻⰵⱃⰵⰻ̄ ⱄⱏⰹ ⰾⱑⱅⱁⱆ ⱅⱁⰿⱁⱆ ⱂⱃⱁⱃⰵⱍⰵ · ⱑ̄ⰽⱁ ⱈⱁⱅⱑⱎⰵ ⰻ̄ⱄ҃ⱐ ⱁⱆⰿⱃⱑ̄ⱅⰻ ⰸⰰ ⰾⱓⰴⰻ ·
ⰻ̄ ⱀⰵ ⱅⱐⰽⱐⰿⱁ ⰸⰰ ⰾⱓⰴⰻ · ⱀⱏ ⰴⰰ ⰻ̄ ⱍⱔⰴⰰ ⰱ҃ⰶⰹⱑ ⱃⰰⱄⱅⱁⱍⰵⱀⰰ ⱄⱏⰱⰵⱃⰵⱅⱏ ⰲⱏ ⰵ̄ⰴⰻⱀⱁ ·
ⱉⱅ҃ ⱅⱁⰳⱁ ⰶⰵ ⰴⱐⱀⰵ ⱄⱏⰲⱑⱎⱅⰰⱎⱔ ⰴⰰ ⰻ̄ ⰱⱘ ⱁ̄ⱆⰱⰻⰾⰻ ·
ⰻ̄ⱄ҃ⱐ ⰶⰵ ⰽ ᾽ⱅⱁⰿⱁⱆ ⱀⰵ ⱑⰲⱑ ⱈⱁⰶⰴⰰⰰ̄ⱎⰵ ⰲⱏ ⰻ̄ⱓ̄ⰴⰵ᾽ⰻⱈ · ⱀⱐ ⰻ̄ⰴⰵ ⱁ̄ⱅⱏ ⱅⱘⰴⱁⱆ ⰲⱐ ⱄⱅⱃⰰⱀⱘ ⰱⰾⰻⰸⱐ ⱂⱁⱆⱄⱅⱏⰻⱀⱔ · ⰲⱐ ⰵⱇⱃⰵⰿⱏ ⱀⰰⱃⰻⱌⰰ҃ⰵ̄ⰿⱏⰻ ⰳⱃⰰⰴⱏ · ⰻ̄ ⱅⱁ҃ⱆ ⰶⰻⰲⱑⰰ̄ⱎⰵ ⱄⱏ ⱁ̄ⱆⱍⰵⱀⰻⰽⱏⰹ ⱄⰲⱁⰻ̄ⰿⰻ ·· -

Ⱂⱃⱑⰶⰴⰵ ⱎⰵⱄⱅⰹ ⰴⰵⱀⱐ ⱂⰰⱄⱈⱏⰹ · Ⱂⱃⰹⰴⰵ ᾽҃ⰻⱄⱏ ⰲⱏ ⰲⰹⱚⰰⱀⰻⱙ̄ · ᾽ⰻⰴⰵⰶⰵ ⰱⱑ ⰾⰰⰸⰰⱃⱏ ᾽ⱁⱆⰿⰵⱃⱏⰹ · Ⰵ̄ⰳⱁⰶⰵ ⰲⱏⱄⰽⱃⱑⱄⰹ ⰻ̄ⰸ ⰿⱃⱏⱅⰲⱏⰻⰻ̄ⱈⱏ ᾽҃ⰻⱄⱏ ·
ⱄⱏⱅⰲⱁⱃⰻⱎⱔ ⰶⰵ ⰵ̄ⰿⱁⱆ ⰲⰵⱍⰵⱃⱙ ⱅⱁⱆ · Ⰿⰰⱃ᾽ⱅⰰ ⰶⰵ ⱄⰾⱁⱆⰶⰰⰰ̄ · ⱎⰵ · Ⰾⰰⰸⰰⱃⱏ ⰶⰵ ⰵ̄ⰴⰻⱀⱏ ⰱⱑ · ⱉⱅ҃ ⰲⱏⰸⰾⰵⰶⱔⱎⱅⰹⰻ̄ⱈⱏ ⱄⱏ ⱀⰻⰿⱏ ·
Ⰿⰰⱃⰹⰰ̄ ⰶⰵ ⱂⱃⰹⰵ̄ⰿⱏⱎⰻ · ⰾⰻⰲⱃ̄ⱘ ⰿⱆⱃⰰ ⱀⰰⱃⰴ̄ⰰ · ⱂⰹⱄⱅⰹⰽⰹⱔ̄ ⰿⱀ̄ⱁⰳⱁⱌⱑ᾽ⱀⱀⱏ̄ⰹ · ⱂⱁⰿⰰⰸⰰ ⱀⱁⰷⱑ ⰻ̄ ⱄ҃ⰲⱑ · ⰻ̄ ⱁ̄ⱅⱃⱏ ⰲⰾⰰⱄⱏⰹ ⱄⰲⱁ᾽ⰻⰿⰹ ⱀⱁⰷⱑ ᾽ⰵⰳⱁ · Ⱈⱃⰰⰿⰹⱀⰰ ⰶⰵ ⰻ̄ⱄⱂ᾽ⰾⱏⱀⰻ ⱄⱔ ⱁⱅ҃ ⰲⱁⱀⱔ ⰿⱆⱃⱀⱏⰹⱔ̄ ·
ⰳ҃ⰾⰰ ⰶⰵ ⰵ̄ⰴⰻⱀⱏ · ⱉⱅ҃ ⱁ̄ⱆⱍⰵⱀⰻⰽⱏ ⰵ̄ⰳⱁ ῾Ⰻ᾽ⱓⰴⰰ ·:· ⰻ̄ⱄⰽⰰⱃⰻ᾽ⱁⱅⱏⱄ̄ⰽⱏ̄ⰻ · ᾽ⰺⰶⰵ ⱈⱁⱅⱑ᾽ⰰⱎⰵ ⱂⱃⱑⰴⰰⱅⰹ ⰻ̄ ·
Ⱍⰵⱄⱁ ⱃⰰⰴⰹ ⰿⱆⱃⱁ̄ ⱄⰵ · ⱀⰵ ⱂⱃⱁⰴⰰⱀⱁ ⰱⱏⰻⱄ҃ · ⱀⰰ ⱅⱃⰵⱈⱏ ⱄⱐⱅⱑⱈⱏ ⱂⱑⱀⱔⰷⱐ · ⰻ̄ ⰴⰰⱀⱁ ⱀⰻⱎⱅⰻ᾽ⰻⰿ ·
Ⱄⰵ ⰶⰵ ⱃⰵⱍⰵ · Ⱀⰵ ⱑ̄ⰽⱁ ⱁ̄ ⱀⰻⱎⱅⰻⰻ̄ⱈⱏ ⱂⰵⱍⰰⰰ̄ⱎⰵ ⱄⱔ · ⱀⱏ ⱑ̄ⰽⱁ ⱅⰰⱅⱐ ⰱⱑ · ⰻ̄ ⰽⱁⰲⱍ̄ⰵⰶⰵⱌⱐ ⰻ̄ⰿⱏⰻ · ⰻ̄ ⰲⱏⰿⱑⱅⰰⰵ̄ⰿⰰⰰ̄ ⱀⱁⱎⰰⰰ̄ⱎⰵ ·
Ⱃⰵⱍⰵ ⰶⰵ ⰻ̄ⱄ҃ⱏ · ⱀⰵ ⰴⱑⰻ̄ⱅⰵ ⰵ̄ⱔ̄ · ⰴⰰ ⰲⱏ ⰴⰵⱀⱐ ⱂⱁⰳⱃⰵⰱⰵⱀⰻⱑ̄ ⰿⱁ҃ⰵ̄ⰳⱁ ⱄⱏⰱⰾⱓⰴⰵⱅ ⱙ̄ ·
ⱀⰻⱎⱅⱔⱔ̄ ⰱⱁ ⰲⱏⱄⰵⰳⰴ̄ⰰ ⰻ̄ⰿⰰⱅⰵ ⱄⱐ ⱄⱁⰱⱁⱙ̄ · ⰰ̄ ⰿⰵⱀⰵ ⱀⰵ ⰲⱏⱄⰵⰳⰴⰰ ⰻ̄ⰿⰰⱅⰵ ·
ⱃⰰⰸⱁⱆⰿⱑ ⰶⰵ ⱀⰰⱃⱁⰴⱐ ⰿ᾽ⱀⱁⰳⱐ ⱁⱅ҃ ⰻ̄ⱓ̄ⰴⰵⰻ̄ · ⱑ̄ⰽⱁ ⱅⱁⱆ ⰵ̄ⱄⱅⱏ · ⰻ̄ ⱂⱃⰻⰴⱘ ⱀⰵ ⰻ̄ⱄ҃ⰰ ⱃⰰⰴⰹ ⱅⱐⰽ᾽ⰿⱁ · ⱀⱏ ⰴⰰ ⰻ̄ ⰾⰰⰸⰰⱃⰰ ⰲⰻⰴⱔⱅⱏ · ⰵ̄ⰳⱁⰶⰵ ⰲⱄⰽⱃ̄ⱑⱄⰻ ⱁⱅ҃ ⰿⱃⱏⱅⰲⱏⰹⰻ̄ⱈⱏ ·
Ⱄⱏⰲⱑⱎⱅⰰⱎⱔ ⰶⰵ ⰰ̄ⱃⱈⰹⰵ̄ⱃⰵⰻ̄ · ⰴⰰ ⰻ̄ ⰾⰰⰸⰰⱃⰰ ⱁ̄ⱆⰱⰻⱙ̄ⱅⱏ ·
ⱑ̄ⰽⱁ ⰿⱀ̄ⱁⰷⰻ ⰵ̄ⰳⱁ ⱃⰰⰴⰹ ⰻ̄ⰴⱑⰰ̄ⱈⱘ ⱁⱅ҃ ⰻ̄ⱓ̄ⰴⰵⰻ̄ · ⰻ̄ ⰲⱑⱃⱁⰲⰰⰰ̄ⱈⱘ ⰲⱏ ⰻ̄ⱄ҃ⰰ ·
Ⰲⱏ ⱁ̄ⱆⱅⱃⱑⰻ̄ ⰶⰵ ⰴⰵⱀⱐ · ⱀⰰⱃⱁⰴⱏ ⰿⱀ̄ⱁⰳⱐ · ⱂⱃⰻⱎⰵⰴⱏⰹ ⰲⱏ ⱂⱃⰰⰸⰴⱐⱀⰻⰽⱐ · ⱄⰾⱏⰹⱎⰰⰲⱏⱎⰵ · ⱑ̄ⰽⱁ ⰻ̄ⱄ҃ⱏ ⰳⱃⱔⰴⰵⱅ҃ ⰲⱏ ᾽ⰻⰵ̄ⱃⱄⰾ҃ⰿⱏ ·
Ⱂⱃⰻⱔⱄⱔ ⰲⰰ᾽ⰻ᾽ⰰ ⱉⱅ҃ ⱇⰻⱀⰻⰽⱏ · ῾Ⰻ ⰻ̄ⰸⰹⰴⱘ ⱂⱃⱁⱅⰻⰲⱘ ⰵ̄ⰿⱁⱆ · ⰻ̄ ⰸⱐⰲⰰⰰ̄ⱈⱘ ⰳ҃ⰾⱎⱅⰵ · ῾Ⱉ̄ⱄⰰⱀ᾽ⱀⰰ ⰱ҃ⰾⱀⱏ ⰳⱃⱔⰴⱏⰹ ⰲⱏ ⰻ̄ⰿⱔ ⰳ҃ⱀⰵ · ⱌ҃ⱃⱐ ᾽҃ⰻⰸⰾⰲⱏ ·
Ⱁ̄ⰱⱃⱑⱅⱏ ⰶⰵ ⰻ̄ⱄ҃ⱏ ⱁ̄ⱄⱐⰾⱔ · ⰲⱏⱄⱑⰴⰵ ⱀⰰ ᾽ⱀⰵ · ⱑ̄ⰽⱁⰶⰵ ⰵ̄ⱄⱅⱐ ⱂⰹⱄⰰⱀⱁ ·
ⱀⰵ ⰱⱁⰻ̄ ⱄⱔ ⰴⱐⱎⱅⰻ ⱄⰻⱁ̄ⱀⱁⰲⰰ · ⱄⰵ ⱌ҃ⱃⱏ ⱅⰲⱁⰻ̄ ⰳⱃⱔⰴⰵⱅⱏ ⱄⱑⰴⱔ ⱀⰰ ⰶⱃⱑⰱⱔⱅⰻ ⱁ̄ⱄⱐⰾⰹ ·
Ⱄⰻⱈⱏ ⰶⰵ ⱀⰵ ⱃⰰⰸⱁⱆⰿⱑⱎⱔ ⱁ̄ⱆⱍⰵⱀⰻⱌⰻ ⰵ̄ⰳⱁ ⱂⱃⱑⰶⰴⰵ · ⱀⱏ ⰵ̄ⰳⰴⰰ ⱂⱃⱁⱄⰾⰰⰲⰻ ⱄⱔ ⰻ̄ⱄ҃ⱏ · Ⱅⱁⰳⰴ̄ⰰ ⱂⱁⰿⱔⱀⱘⱎⱔ · ⱑ̄ⰽⱁ ⱄⰹ ⰱⱑⱎⱔ ⱁ̄ ⱀⰵⰿⱏ ⱂⰹⱄⰰⱀⰰ · ⰻ̄ ⱄⰹ ⱄⱏⱅⰲⱁⱃⰹⱎⱔ̄ ᾽ⰵⰿⱁⱆ ·
ⱄⱐⰲⱑⰴⱑⱅⰵⰾⱐⱄⱅⰲⱁⰲⰰⰰ̄ⱎⰵ ⰶⰵ ⱀⰰⱃⱁⰴⱏ ⰺ̄ⰶⰵ ⰱⱑ ⱄⱐ ⱀⰹⰿⱏ · Ⰵ̄ⰳⰴⰰ ⰾⰰⰸⰰⱃⰰ ⰲⱏⰸⱐⰲⰰ ⱉⱅ҃ ⰿⱃⱏⱅⰲⱏⰹⰻ̄ⱈ · ⰻ̄ ⰲⱏⱄⰽⱃⱑⱄⰹ ⰻ̄ ⱉⱅ҃ ⰳⱃⱁⰱⰰ ·
Ⱄⰵⰳⱁ ⱃⰰⰴⰹ ⰻ̄ ⱂⱃⱁⱅⰹⰲⱘ ⰵ̄ⰿⱁⱆ ⰻ̄ⰸⰹⰴⱘ ⱀⰰⱃⱁⰴⰹ · ⱑ̄ⰽⱁ ⱁ̄ⱆⱄⰾⱏⰻⱎⰰⱎⱔ ⰻ̄ ⱄⱏⱅⰲⱁ҃ⱃⱐⱎⰰ · ⱄⰹⱌⰵⰲⱁ ⰸⱀⰰⰿⰵⱀⰻⰵ҃ ·· · -
Ⰻ̄ ⱃⱑⱎⱔ ⰽⱏ ⱄⰵⰱⱑ · ⰲⰻⰴⰻⱅⰵ ⱑ̄ⰽⱁ ⱀⰻⰽⰰⱑ̄ ⰶⰵ ⱂⱁ᾽ⰾⰷⰰ̄ ⰵ̄ⱄⱅⱏ · ⱄⰵ ⰿⰻⱃⱏ ⱂⱁ ⱀⰵⰿⱏ ⰻⰴⰵⱅⱏ ·
Ⰱⱑⱈⱘ ⰶⰵ ⰵ̄ⰾⰻⱀⰻ ⰵ̄ⱅⰵⱃⰻ ⱁⱅ҃ ⰲⱏⱎⰵⰴⱏⱎⰻⰻ̄ⱈⱏ ⰴⰰ ⱂⱁ҃ⰽⰾⱁⱀⱔⱅ ⱄⱔ ⰲⱏ ⱂⱃⰰⰸⰴⱏⱀⰻⰽⱐ ·
ⱄⰻ ⰶⰵ ⱂⱃⰻⱄⱅⱘⱂⰻⱎⱔ ⰽⱐ ⱇⰻⰾⰻⱂⱁⱆ ⰺ̄ⰶⰵ ⰱⱑ ⱁⱅ҃ ⰲⰻⰴⱄ̄ⰰⰻ\ⰴⱏⰻ · ⰳⰰⰾⰻ{ⰾⰻ}ⰾⰵⰻ̄ⱄⰽⱏⰹⱔ̄ · ⰻ\ ⰿⰾ҃ⱑⰰ̄ⱈⱘ ⰻ̄ ⰳ҃ⰾⱎⱅⰵ · ⰳ҃ⰻ ⱈⱁⱎⱅⰵⰿ ⰻ̄ⱄ҃ⰰ ⰲⰻⰴⱑⱅⰹ ·
Ⱂⱃⰻⰴⰵ ⱇⰻⰾⰻⱂⱐ ⰻ̄ ⰳ҃ⰾⰰ ⰰ̄ⱀⰴ̄ⱃⰵ᾽ⱁⰲⰻ · ⰻ̄ ⱂⰰⰽⱏⰻ

ⰰⱀⰴ̄ⱃⰵⰰ ᾽ⰻ ⱇⰻⰾⰻⱂⱐ · ⰳ҃ⰾⰰⱄⱅⰰ ᾽҃ⰻⱄⰲⰻ ·

᾽҃ⰻⱄⱏ ⰶⰵ ⱁⱅ҃ⱁ̄ⱅⱏⰲⱑⱎⱅⰰ ⰻ̄ⰿⰰ ⰳ҃ⰾⱔ · Ⱂⱃⰻⰴⰵ ⰳⱁⰴⰻⱀⰰ ⰴⰰ ⱂⱃⱁⱄⰾⰰⰲⰻⱅⱏ ⱄⱔ ⱄ҃ⱀⱐ ⱍ҃ⰾⱍⱏⱄⰽⱏⰻ ·
Ⰰ̄ⰿⰻⱀ҃ · ᾽ⰰⰿⰻⱀ҃ ⰳ҃ⰾⱙ ⰲⰰⰿⱏ · Ⰰ̄ⱎⱅⰵ ⰸⱃⱐⱀⱁ ⱂⱎ̄ⰵⱀⰻⱍⱀⱁ̄ⰵ̄ ⱀⰵ ⱁ̄ⱆⰿⱐⱃⰵⱅⱏ ⱂⰰⰴⱏ ⰲⱏ ⰸⰵⰿⰻ · ⱅⱁ ⰵ̄ⰴⰻⱀⱁ ⱂⱃⱑⰱⱏⰻⰲⰰⰵ̄ⱅ ·· ⰰⱎⱅⰵ ⰾⰹ ⱁ̄ⱆⰿⱐⱃⰵⱅⱏ · ⰿⱀ̄ⱁⰳⱐ ⱂⰾⱁⰴⱏ ⱄⱐⱅⰲⱁⱃⰹⱅⱏ ·
Ⰾⱓⰱⱔⰻ̄ ⰴ҃ⱎⱘ ⱄⰲⱁⱙ̄ ⱂⱁⰳⱁⱆⰱⰻⱅⱏ ⱙ̄ · ⰻ̄ ⱀⰵⱀⰰⰲⰻⰴⱔⰻ̄ ⰴ҃ⱎⱔ ⱄⰲⱁⰵ̄ⱔ̄ ⰲⱏ ⰿⰻⱃⱑ ⱄⰵⰿⱏ · ⰲⱏ ⰶⰻⰲⱁ҃ⱅⱑ ⰲⱑⱍⱏⱀⱑⰰ̄ⰿⱐ ⱄⱏⱈⱃⰰⱀⰻⱅⱏ ⱙ̆
ⰰ̄ⱎⱅⰵ ⰽⱅ̄ⱁ ⰿⱀ̄ⱑ ⱄⰾⱁⱆⰶⰻⱅⱏ · ⱂⱁ ⰿⱀ̄ⱑ ⰴⰰ ⱈⱁⰴⰻⱅⱏ · ⰻ̄ ⰻ̄ⰴⰵⰶⰵ ⰵ̄ⱄⰿⱏ̄ ⰰ̄ⰸⱐ · ⱅⱁⱆ ⰻ̄ ⱄⰾⱁⱆⰳⰰ ⰿⱁⰻ̄ ⰱⱘⰴⰵⱅⱏ · ⰻ̄ ⰰ̄ⱎⱅⰵ ⰽⱅ̄ⱁ ⰿⱀ̄ⱑ ⱄⰾⱁⱆⰶⰻⱅ · ⱂⱁⱍⱅⰵⱅⱏ ⰻ ⱁ̄ⱌ҃ⱐ ·
Ⱀⱏⰻⱀⱑ ⰴ҃ⱎⰰ ⰿⱁⱑ ⰲⱏⰸ᾽ⰿⱘⱅⰻ ⱄⱔ · ⰻ̄ ⱍⱅⱁ ⱃⰵⰽⱘ · ⱁ̄ⱍ҃ⰵ ⱄ̄ⱂ҃ⱄⰻ ⰿⱔ ⱁ̄ⱅⱏ ⰳⱁⰴⰻⱀⱏⰻ ⱄⰵⱔ̄ · ⱀⱐ ⱄⰵⰳⱁ ⱃⰰⰴⰹ ⱂⱃⰹⰴⱏ ⱀⰰ ⰳⱁⰴⰻⱀⱘ ⱄⰻⱙ̄ ·· ⰸⰰⱍ҃ ·
Ⱉ̄ⱍ҃̄ⰵ ⱂⱃⱁⱄⰾⰰⰲⰻ ⰻ̄ⰿⱔ ⱅⰲⱁⰵ̄ · Ⱂⱃⰻⰴⰵ ⰶⰵ ⰳⰾⰰⱄ҃ ⱄⱐ ⱀ҃ⰱⱄⰵ · ⰻ̄ ⱂⱃⱁⱄⰾⰰⰲⰻⱈⱏ ⰻ̄ ⱂⰰⰽⱏⰹ ⱂⱃⱁⱄⰾⰰⰲⰾ̄ⱙ ·
ⱀⰰⱃⱁⰴⱏ ⰶⰵ ⱄⱅⱁⱔ̄ⰻ̄ ⰻ̄ ⱄⰾⱏⰻⱎⰰⰲⱏ · ⰳ҃ⰾⰰⱈⱘ ⰳⱃⱁⰿⱏ ⰱⱏⰹⱄ҃ · ⰻ̄ⱀⰻ ⰶⰵ ⰳ҃ⰾⰰⰰ̄ⱈⱘ ⰰ̄ⱀ҃ⰼⰾ ⰳ҃ⰾⰰ ⰵ̄ⰿⱁⱆ ·
ⱉⱅ҃ⰲⱑⱎⱅⰰ ⰻ̄ⱄ҃ⱐ ⰻ̄ ⱃⰵⱍⰵ · Ⱀⰵ ⰿⰵⱀⰵ ⱃⰰⰴⰻ ⰳⰾⰰⱄ҃ ⱄⱐ ⰱⱏⰻⱄ҃ · ⱀⱏ ⱀⰰⱃⱁⰴⰰ ⱃⰰⰴⰹ ·
Ⱀⱏⰻⱀⱑ ⱄⱘⰴⱏ ⰵ̄ⱄⱅⱏ ⰿⰻⱃⱁⱆ · ⱀⱀ̄ⱑ ⰽⱐⱀⱔⰷⱐ ⰿⰻⱃⰰ ⱄⰵⰳⱁ ⰻ̄ⰸⰳⱐⱀⰰⱀⱏ ⰱⱘⰴⰵⱅⱏ ⰲⱁⱀⱏ ·
ⰻ̄ ⰰ̄ⰸⱐ ⰰ̄ⱎⱅⰵ ⰲⱐⰸⱀⰵⱄⰵⱀⱏ ⰱⱘⰴⱘ ⱁⱅ҃ ⰸⰵ̄ⰿⰾ҃ⱔ\ · ⰲ᾽ⱄⱔ ⱂⱃⰻⰲⰾⱑⰽⱘ ⰽ ⱄ̄ⰵⰱⱑ ·
ⱄⰵ ⰶⰵ ⰳ҃ⰾⰰⰰ̄ⱎⰵ ⱀⰰⰸⱀⰰⰿⰵⱀⱁⱆⱔ̄ · ⰽⱁⰵ̄ⱙ̄ ⱄⱏⰿⱃⱏⱅⰻⱙ̄ ⱈⱁⱅⱑⰰ̄ⱎⰵ ⱁ̄ⱆⰿⱃⱑⱅⰻ ·
ⱉⱅ҃ⰲⱑⱎⱅⰰ ⰵ̄ⰿⱁⱆ ⱀⰰⱃⱁⰴⱏ · ⰿⱏⰻ ⱄⰾⱏⰻⱎⰰⱈⱁⰿⱏ ⱁⱅ҃ ⰸⰰⰽⱁⱀⰰ ⱑ̄ⰽⱁ ⱈ҃ⱏ ⱂⱃⱑⰱⱏⰻⰲⰰⰵ̄ⱅⱏ ⰲⱏ ⰲⱑⰽ҃ · ⰻ̄ ⰽⰰⰽⱁ ⱅⱏⰻ ⰳ҃ⰾⰵⱎⰹ · ⰲⱏⰸⱀⰵⱄⱅⰹ ⱄⱔ ⱂⰴ҃ⱁⰱⰰⰵ̄ⱅⱏ ⱄ҃ⱀⱁⱆ ⱍ҃ⰾⱍⱐⱄⰽⱁⱆⰿⱁⱆ · ⰽⱅⱁ̄ ⱄⱐ ⰵ̄ⱄⱅⱐ ⱄ҃ⱀⱐ ⱍ҃ⰾⱍⱐⱄⰽⱏⰻ ·
Ⱃⰵⱍⰵ ⰶⰵ ⰻ̄ⰿⱏ ⰻ̄ⱄ҃ⱏ · Ⰵ̆ⱎⱅⰵ ⰲⱏ ⰿⰰⰾⱁ ⰲⱃⱑⰿⱔ · ⱄⰲⱑⱅⱏ ⰲⱐ ⰲⰰⱄⱐ ⰵ̄ⱄⱅⱏ · Ⱈⱁⰴⰻⱅⰵ ⰴⱁⱀⱐⰴⰵⰶⰵ ⱄⰲⱑⱅ҃ ⰻ̄ⰿⰰⱅⰵ · ⰴⰰ ⱅⰿ҃ⰰ ⰲⰰⱄⱏ ⱀⰵ ⰻ̄ⰿⰵⱅⱏ · ⰻ̄ ⱈⱁⰴⱔⰻ̄ ⰲⱏ ⱅⱐⰿⱑ · ⱀⰵ ⰲⱑⱄⱅⱏ ⰽⰰⰿⱁ ⰻ̄ⰴⰵⱅⱏ ·
ⰴⱁⱀⰴⰵⰶⰵ ⱄⰲⱑⱅⱏ ⰻ̄ⰿⰰⱅⰵ ⰲⱑⱃⱁ̄ⱆⰻ̄ⱅⰵ ⰲⱏ ⱄⰲⱑⱅ҃ · ⰴⰰ ⱄ҃ⱀⰲⰵ ⱄⰲⱑⱅⰰ ⰱⱘⰴⰵⱅⰵ ·· ·
ⱅⱁⰾⰻⰽⰰ ⰶⰵ ⰸ᾽ⱀⰰⰿⰵⱀⰻⱑ̄ ⱄⱏⱅⰲⱁⱃⱐⱎⱁⱆ ⰵ̄ⰿⱁⱆ ⱂⱃⱑⰴⱐ ⱀⰻⰿⰻ · ⱀⰵ ⰲⱑⱃⱁⰲⰰⱈⱘ ⰲⱐ ⱀⱐ ·
ⰴⰰ ⱄⱏⰱⱁⰴⰵⱅ ⱄⱔ ⱄⰾⱁⰲⱁ ⰻ̄ⱄⰰⰻ̄ⱔ̄ ⱂⱃⱃ҃ⰽⰰ ⰵⰶⰵ ⱃⰵⱍⰵ · ⰳ҃ⰻ ⰽⱅ̄ⱁ ⰲⱑⱃⱁⰲⰰ ⱄⰾⱁⱆⱈⱁⱆ ⱀⰰⱎⰵⰿⱁⱆ · ᾽ⰻ ⰿⱏⰻⱎⱌ̄ⰰ ⰳ҃ⱀⱑ ⰽⱁⰿⱁⱆ ⱁⱅ҃ⰽⱃⱏⰻ ⱄⱔ ·
ⱄⰵⰳⱁ ⱃⰰⰴⰹ ⱀⰵ ⰿⱁⰶⰰⰰ̄ⱈⱘ ⰲⱑⱃⱁⰲⰰⱅⰹ · ⱑ̄ⰽⱁ ⱂⰰⰽ҃ ⱃⰵⱍⰵ ⰻ̄ⱄⰰⰻ̄ⱑ̄ ·
ⱁ̄ⱄⰾⱑⱂⰻ ⱁ̄ⱍⰻ ⰻ̆ⱈⱏ · ⰻ̄ ⱁⰽⰰⰿⱑⱀⰻⰾⱐ ⰵⱄⱅⱏ ⱄⱃⰴ҃ⱌⰰ ⰻⱈⱏ · ⰴⰰ ⱀⰵ ⰲⰻⰴⱔⱅ ⱁ̄ⱍⰻⰿⰰ · ⱀⰻ ⱃⰰⰸⱁⱆⰿⱑⱙⱅⱏ ⱄ҃ⱃⰴⱌⰿⱏ · ⰻ̄ ⱁ̄ⰱⱃⰰⱅⱔⱅⱏ ⱄⱔ ᾽ⰻ ⰻ̄ ⱌⱑⰾⱙ ⱔ ·
ⱄⰵ ⰶⰵ ⱃⰵⱍⰵ ⰻ̄ⱄⰰⰻⱑ̄ · ⰵ̄ⰳⰴⰰ ⰲⰻⰴⱑ ⱄⰾⰰⰲⱘ ⰵ̄ⰳⱁ · ⰻ̄ ⰳ҃ⰾⰰ ⱁ̄ ⱀⰵⰿⱏ ·
ⱁⰱⰰⱍⰵ ⱁⱆⰱⱁ ⰻ̄ ⱁⱅⱏ ⰽⱀⱔⰷⱐ ⰿⱀⱁ̄ⰷⰻ ⰲⱑⱃⱁⰲⰰⱎⱔ ⰲⱁ ⱀⱐ · ⱀⱏ ⱇⰰⱃⰹⱄⰵⰻ̄ ⱃⰰⰴⰻ ⱀⰵ ⰻ̄ⱄⱂⱁⰲⱑⰴⰰⰰ̄ⱈⱘ · ⰴⰰ ⱀⰵ ⱁⱅ҃ ⱄⱐⱀⱐⰿⰻⱎⱅⱏ ⰻ̄ⰸⰳⱐⱀⰰⱀⰹ ⰱⱘⰴⱘⱅⱏ·
ⰲⱏⰸⰾⱓⰱⰻⱎⱔ ⰱⱁ ⱂⰰⱍⰵ ⱄⰾⰰⰲⱘ ⱍ҃ⰾⱍⱙ ⱀⰵⰶⰵ ⱄⰾⰰⰲⱘ ⰱ҃ⰶⰻⱙ̄ ·
ⰻ̄ⱄ҃ⱏ ⰶⰵ ⰲⱏⰸⱐⰲⰰ ⰻ̄ ⱃⰵⱍⰵ ⰲⱑⱃⱁⱆⱔ̄ⰻ̄ ⰲⱏ ⰿⱔ · ⱀⰵ ⰲⱑⱃⱁⱆⰵ̄ⱅⱏ ⰲⱏ ⰿⰵⱀⰵ · ⱀⱏ ⰲⱏ ⱂⱁⱄⱏⰾⰰⰲⱏⱎⰰⰰ̄ⰳⱁ ⰿⱔ ·
ⰰ̄ⰸⱏ ⱄⰲⱑⱅⱏ ⰲⱏ ⰿⰻⱃⱏ ⱂⱃⰻⰴⱏ · ⰴⰰ ⰲⱄ̄ⱑⰽⱏ ⰲⱑⱃⱁⱆⱔ̄ⰻ̄ ⰲⱏ ⰿⱔ · ⰲⱏ ⱅⱐⰿⱑ ⱀⰵ ⱂⱃⱑⰱⱘⰴⰵⱅ҃ ·
ⰻ̄ ⰰ̄ⱎⱅⰵ ⰽⱅⱁ ⱁ̄ⱆⱄⰾⱏⰻⱎⰻⱅⱏ ⰳ҃ⰾⱏⰻ ⰿⱁⱔ̄ · ⰻ̄ ⱀⰵ ⱄⱐⱈⱃⰰⱀⰻⱅⱏ ⰻ̄ⱈⱏ · ⰰ̄ⰸⱐ ⰶⰵ ⱀⰵ ⱄⱘⰶⰴⱘ ⰵ̄ⰿⱁⱆ · Ⱀⰵ ⱂⱃⰻⰴⱏ ⰱⱁ ⰴⰰ ⱎⱘⰶⰴⱘ ⰿⰻⱃⱁⱆ · ⱀⱏ ⰴⰰ ⱄ҃ⱂⱄⱘ ⰿⰻⱃⱏ ·· -

Ⰲⱑⰴⱏⰻ ⰶⰵ ⰻ̄ⱄ҃ⱏ · Ⱑ̄ⰽⱁ ⰲⱐⱄⰰ ⰲⱏⰴⰰⱄⱅⱏ ⰵ̄ⰿⱁⱆ ⱁ̄ⱌ҃ⱐ ⰲⱏ ⱃⱘⱌⱑ · ⰻ̄ ⱑ̄ⰽⱁ ⱁⱅ҃ ⰱ҃ⰰ ⰻ̄ⰸⰹⰴⰵ ⰻ̄ ⰽⱐ ⰱ҃ⱁⱆ ⰳⱃⱔⰴⰵⱅⱏ ·
Ⰲⱏⱄⱅⰰ ⱄⱏ ⰲⰵⱍⰵⱃⱔ · ⰻ̄ ⱂⱁⰾⱁⰶⰹ ⱃⰻⰸⱏⰹ ⱄⰲⱁⱔ̄ · ⰻ̄ ⱂⱃⰹⰻ̄ⰿⱏ ⰾⰵⱀ᾽ⱅⰹⰻ̄ ⱂⱃⱑⱂⱁⱑ̄ⱄⰰ ⱄⱔ ·
ⱂⱁ ⱅⱁⰿⱐ ⰶⰵ ⰲⱏⰾⰹⱑ ⰲⱁⰴⱘ ⰲⱐ ⱁ̄ⱆⰿⱏⰻⰲⰰⰾⱐⱀⰻⱌⱘ · ⰻ̄ ⱀⰰⱍⱔⱅⱏ ⱁ̄ⱆⰿⱏⰹⰲⰰⱅⰹ ⱀⱁⰷⱑ ⱁ̄ⱆⱍⰵⱀⰹⰽⱁⰿⱏ · ⰻ̄ ⱁ?̄ⱅⰻⱃⰰⱅⰹ ⰾⰵ̄ⱀⱅ̄ⰹⰵ̄ⰿⱏ · ⰻ̄ⰿⱏⰶⰵ ⰱⱑ ⱂⱃⱑⱂⱁⱑ̄ⱄⰰⱀⱏ ·
Ⱂⱃⰻⰴⰵ ⰶⰵ ⰽⱐ ⱄⰹⰿⱁⱀⱁⱆ ⱂⰵⱅⱃⱁⱆ · Ⰻ̄ ⰳ҃ⰾⰰ ⰵ̄ⰿⱁⱆ ⱅⱏ · Ⰳ҃ⰻ ⱅⱏⰻ ⰾⰹ ⰿⱁⰻ̄ ⱁ̄ⱆⰿⱏⰹⰵ̄ⱎⰻ ⱀⱁⰷⱑ ·
῾Ⱉ̄ⱅⱏⰲⱑⱎⱅⰰ ⰻ̄ⱄ҃ⱏ ⰻ̄ ⱃⰵⱍⰵ ⰵ̄ⰿⱁⱆ · Ⰵ̄ⰶⰵ ⰰ̄ⰸⱐ ⱅⰲⱁⱃⱙ ⱅⱏⰻ ⱀⰵ ⰲⱑⱄⰹ ⱀⱏⰹⱀⱑ · ⱃⰰⰸⱁⱆⰿⱑⰵ̄ⱎⰻ ⰶⰵ ⱂⱁ ⱄⰹⱈⱏ ·
Ⰳ҃ⰾⰰ ⰵ̄ⰿⱁⱆ ⱂⰵⱅⱃⱐ · ⱀⰵ ⱁ̄ⰿⱏⰹⰵ̄ⱎⰹ ⰿⱁ᾽ⰵⱓ̄ ⱀⱁⰳⱁⱆ ⰲⱏ ⰲⱑⰽⱐ · ῾Ⱉ̄ⱅⱏⰲⱑⱎⱅⰰ ⰵ̄ⰿⱁⱆ ⰻ̄ⱄ҃ⱏ · ⰰ̄ⱎⱅⰵ ⱀⰵ ⱁ̄ⱆⰿⱏⰻⱙ̄ ⱅⰵⰱⱑ · ⱀⰵ ⰻ̄ⰿⰰⱎⰹ ⱍⱔⱄⱅⰹ ⱄⱏ ⰿⱐⱀⱁⱙ̄ ·
Ⰳ҃ⰾⰰ ⰵ̄ⰿⱁⱆ ⱄⰹⰿⱁⱀⱏ ⱂⰵⱅⱃⱏ · Ⰳ҃ⰻ ⱀⰵ ⱀⱁⰷⱑ ⱅⱏⰽⱐⰿⱁ· ⱀⱏ ⰻ̄ ⱃⱘⱌⱑ ⰻ̄ ⰳⰾⰰⰲⱘ ·
ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · ⰻ̄ⰸⰿ̄ⱐⰲⰵⱀⱏⰹ ⱀⰵ ⱅⱃⱑⰱⱁⱆ᾽ⰵⱅⱏ · ⱅⱏⰽⱐⰿⱁ ⱀⱁⰷⱑ ⱁ̄ⰿⱏⰻⱅⰹ · Ⰵ̄ⱄⱅⱏ ⰱⱁ ⰲⰵⱄⱐ ⱍⰹⱄⱅⱏ · Ⰻ̄ ⰲⱏⰹ ⱍⰹⱄⱅⰹ ⰵ̄ⱄⱅⰵ ⱀⱏ ⱀⰵ ⰲⱐⱄⰹ ·
ⰲⱑⰴⱑⰰ̄ⱎⰵ ⰱⱁ ⱂⱃⱑⰴⰰ̄ⱙ̄ⱎⱅⰰⰰ̄ⰳⱁ ⰻ̄ · ⱄⰵⰳⱁ ⱃⰰⰴⰹ ⱃⰵⱍⰵ · ᾽ⱑⰽⱁ ⰸⰰⱍ҃ · ⱀⰵ ⰲⱏⱄⰹ ⱍⰹⱄⱅⰹ ⰵ̄ⱄⱅⰵ ·
῾Ⰵⰳⰴⰰ ⰶⰵ ᾽ⱁⱆⰿⱏⰹ ⱀⱁⰳⱏⰻ ⰻ̄ⱈⱏ · ⱂⱃⰹⱔ̄ⱅⱏ ⱃⰹⰸⱏⰹ ⱄⰲⱁⱔ̄ · ⰻ̆ ⰲⱏⰸⰾⰵⰶⰰⰰ̄ⱎⰵ · ⰻ̄ ⱃⰵⱍⰵ ⰻ̄ⰿⱏ ⰲⱑⱄⱅⰵ ⰾⰹ ⱍⱐⱅⱁ ⱄⱐⱅⰲⱁⱃⰹⱈⱏ ⰲⰰⰿ ·
Ⰲⱏⰹ ⰳⰾⰰⱎⰰⰵ̄ⱅⰵ ⰿⱔ · ⱁ̄ⱆⱍⰹⱅⰵⰾⱑ ⰻ̄ ⰳ҃ⰰ · ⰵ̄ⰻ̄ ⰴⱁⰱⱃⱑ ⰳ҃ⰾⰵⱅⰵ ⰵ̄ⱄⰿ̄ⱏ ⰱⱁ ·
ⰰ̄ⱎⱅⰵ ⱁ̄ⱆⰿⱏⰹⱈⱏ ⰲⰰⱎⰹ ⱀⱁⰷⱑ · ⰳ҃ⱐ ⰻ̄ ⱁ̄ⱆⱍⰹⱅⰵⰾⱐ · ⰻ̄ ⰲⱏⰻ ⰴⰾⱏⰶⱐⱀⰹ ⰵⱄⱅⰵ · ⰴⱃⱁⱆⰳⱐ ⰴⱃⱁⱆⰳⱁⱆ ⱁ̄ⱆⰿⱏⰻⰲⰰⱅⰹ ⱀⱁⰷⱑ ·
Ⱁ̄ⰱⱃⰰⰸⱐ ⰱⱁ ⰴⰰⱈⱏ ⰲⰰⰿⱏ · ⰴⰰ ⱑ̄ⰽⱁⰶⰵ ⰰ̄ⰸⱐ ⱄⱐⱅⰲⱁⱃⰹⱈⱏ ⰲⰰⰿⱏ · ⰻ̄ ⰲⱏⰻ ⱄⱏⱅⰲⱁⱃⰹⱅⰵ ·
῾Ⰰⰿⰹⱀ҃ ⰳ҃ⰾⱙ ⰲⰰⰿⱐ · ⱀⱑⱄⱅⱏ ⱃⰰⰱⱐ ⰱⱁⰾⰵ᾽ⰻ ⰳ҃ⰰ ⱄⰲⱁⰵ̄ⰳⱁ · ⱀⰻ ⱄⱐⰾⱏ ⰱⱁⰾⰵⰻ̄ ⱂⱁⱄⱏⰾⰰⰲⱏⱎⰰⰰ̄ⰳⱁ ⰻ̄ ·
ⰰ̄ⱎⱅⰵ ⱄⰻ ⰲⱑⱄⱅⰵ · ⰱⰾⰰⰶⰵⱀⰹ ⰵ̄ⱄⱅⰵ ⰰ̄ⱎⱅⰵ ⱅⰲⱁ҃ⱃⰹⱅⰵ ⱑ̄ ·
Ⱀⱏⰹⱀⱑ ⱂⱃⱁⱄⰾⰰⰲⰹ ⱄⱔ ⱄ҃ⱀⱏ ⱍ҃ⰾⱍⱐ · Ⰻ̄ ⰱ҃ⱏ ⱂⱃⱁⱄⰾⰰⰲⰹ ⱄⱔ ⱁ̄ ⱀⰵⰿⱏ ·
ⰰ̄ⱎⱅⰵ ⰱ҃ⱏ ⱂⱃⱁⱄⰾⰰⰲⰹⱅⱏ ⱄⱔ ⱁ̄ ⱀⰵⰿⱏ · Ⰻ̄ ⰱ҃ⱏ ⱂⱃⱁⰲⰹⱅⱏⰻ ⰲⱏ ⱄⰵⰱⱑ · ⰻ̄ ⰰ̄ⰱⰹⰵ̄ ⱂⱃⱁⱄⰾⰰⰲⰻ ⱅⱏⰹ ·
Ⱍⱔⰴ̄ⱌⰰ · ῾Ⰵⱎⱅⰵ ⰿⰰⰾⱁ ⱄⱏ ⰲⰰⰿⰻ ⰵ̄ⱄⰿ̄ⱏ · Ⰲⱏⰸⰹⱎⱅⰵⱅⰵ ⰿⰵⱀⰵ · ⰻ̄ ⱑ̄ⰽⱁⰶⰵ ⱃⱑⱈⱏ ⰻ̄ⱓ̄ⰴⰵ[ⱁ̄]ⰿ[ⱏ] · ⱑ̄ⰽⱁ ⱑ̆ⰿⱁⰶⰵ ⰰⰸⱐ ⰻⰴⱘ ⰲⱏⰹ ⱀⰵ ⰿⱁⰶⰵⱅⰵ ⱂⱃⰹⱅⰹ · Ⰻ̄ ⰲⰰⰿⱏ ⰳ҃ⰾⱙ ⱀⱏⰹⱀⱑ ·
Ⰸⰰⱂⱁⰲⱑⰴⱏ ⱀⱁⰲⱘ ⰴⰰⱙ̄ ⰲⰰⰿⱏ · ⰴⰰ ⰾⱓⰱⰹⱅⰵ ⰴⱃⱁⱆⰳⱐ ⰴⱃⱁⱆⰳⰰ · Ⱑ̄ⰽⱁⰶⰵ ⰲⱏⰸⰾⱓⰱⰹⱈⱏ ⰲⱏⰻ · ⰴⰰ ⰻ̄ ⰲⱏⰹ ⰾⱓⰱⰹⱅⰵ ⰴⱃⱁⱆⰳⱐ ⰴⱃⱁⱆⰳⰰ ·
Ⱁ̄ ⱄⰵⰿⱐ ⱃⰰⰸⱁⱆⰿⱑⱙ̄ⱅⱏ ⰲⱐⱄⰻ · ⱑ̄ⰽⱁ ⰿⱁⰻ̄ ⱁ̄ⱆⱍⰵⱀⰹⱌⰻ ⰵ̄ⱄⱅⰵ· ⰰ̄ⱎⱅⰵ ⰾⱓⰱⱁⰲⱐ ⰻ̄ⰿⰰⱅⰵ ⰿⰵⰶⰴⱓ ⱄⱁⰱⱁⱙ̄ ·
ⰳ҃ⰾⰰ ⰵ̄ⰿⱁⱆ ⱄⰹⰿⱁⱀⱏ ⱂⰵⱅⱃⱏ · Ⰳ҃ⰻ ⰽⰰⰿⱁ ⰻ̄ⰴⰵⱎⰹ · ᾽̄Ⱉⱅⱏⰲⱑⱎⱅⰰ ⰵ̄ⰿⱁⱆ ⰻ̄ⱄ҃ⱏ · Ⱑ̄ⰿⱁⰶⰵ ⰰ̄ⰸⱐ ⰻ̄ⰴⱘ · ⱀⰵ ⰿⱁⰶⰵⱎⰹ ⱀⱏⰻⱀⱑ ⰻ̄ⱅⰹ · ⱂⱁⱄⰾⱑⰴⱐ ⰶⰵ ⱂⱁ ⰿⱐⱀⱑ ⰻ̄ⰴⰵⱎⰹ ·
ⰳ҃ⰾⰰ ⰵ̄ⰿⱁⱆ ⱂⰵⱅⱃⱏ · Ⰳ҃ⰹ ⱂⱁ ⱍⱐⱅⱁ ⱀⰵ ⰿⱁⰳⱘ ⱀⱏⰹⱀⱑ ⱂⱁ ⱅⰵⰱⱑ ⰻ̄ⱅⰹ · ⱀⱏⰹⱀⱑ ⰴ҃ⱎⱘ ⰿⱁⱙ̄ ⰸⰰ ⱅⱔ ⱂⱁⰾⱁⰶⱙ̄ ·
῾Ⱉ̄ⱅⱏⰲⱑⱎⱅⰰ ⰻ̄ⱄ҃ⱏ · ⰴ҃ⱎⱘ ⰾⰹ ⱅⰲⱁⱙ̄ ⰸⰰ ⰿⱔ ⱂⱁⰾⱁⰶⰹⱎⰹ · ῾Ⰰ/ⰿⰹ\ⱀ҃̅ ⰰ̄ⰿⰻⱀ҃ ⰳ҃ⰾⱙ ⱅⰵⰱⱑ · Ⱀⰵ ⰲⱏⰸⰳ̄ⰾⰰ҃ⱄⰹⱅⱏ ⰽⱁⱆⱃⱏ · ⰴⱁⱀⱐⰴⰵⰶⰵ ⱁ̄ⱅⰲⱃⱏⰶⰵⱎⰹ · ⰸⰰⱍ҃ · ⱄⱔ ⰿⰵⱀⰵ ⱅⱃⰹ ⰽⱃⰰⱅⱏⰻ ·

Ⱃⰵⱍⰵ ⰳ҃ⱏ ⱄⰲⱁⰹⰿⱏ ⱁⱆⱍⰵⱀⰻⰽⱁⰿⱏ · ⰴⰰ ⱀⰵ ⱄⱏⰿⱘⱎⱅⰰⰵ̄ⱅⱏ ⱄⱔ ⱄ҃҃ⱃⰴⱐⱌⰵ ⰲⰰⱎⰵ · ⱀⰹ ᾽ⱁⱆⱄⱅⱃⰰⱎⰰⰵ̄ⱅⱏ · Ⰲⱑⱃⱁⱆⰻ̄ⱅⰵ ⰲⱏ ⰱ҃ⰰ ⰻ̄ ⰲⱏ ⰿⱔ ⰲⱑⱃⱁⱆⰻ̄ⱅⰵ ·
Ⰲⱏ ⰴⱁⰿⱁⱆ ⱁ̄ⱌ҃ⰰ ⰿⱁⰵ̄ⰳⱁ ⰿ᾽ⱀⱁⰳⱏⰻ ⱁ̄ⰱⰻⱅⱑⰾⰻ ⱄⱘⱅⱏ · ⰰ̄ⱎⱅⰵ ⰾⰻ ⰶⰵ ⱀⰻ · ⱃⰵⰽⰾⱏ ⰱⰻⰿⱏ ⰲⰰⰿⱏ · ⱑ̄ⰽⱁ ⰻ̄ⰴⱘ · ᾽ⱁⱆⰳⱁⱅⱁⰲⰰⱅⰻ ⰿⱑⱄⱅⱁ ⰲⰰⰿⱏ ·
ⱂⰰⰽⱏⰻ ⱂⱃⰹⰴⱘ ⰻ̄ ⱂⱁⰻ̄ⰿⱘ ⰲⱏⰻ ⰽⱐ ⱄⰵⰱⱑ · ⰴⰰ ⰻ̄ⰴⰵⰶⰵ ⰵ̄ⱄⰿⱏ ⰰ̄ⰸⱏ ⰻ̄ ⰲⱏⰻ ⰱⱘⰴⰵⱅⰵ ·
ⰻ̄ ⱑⰿⱁⰶⰵ ⰰⰸⱐ ᾽ⰻⰴⱘ ⰲⱑⱄⱅⰵ ⱂⱘⱅ ·
Ⰳ҃ⰾⰰ ⰵ̄ⰿⱁⱆ ⱚⱁⰿⰰ · ⰳ҃ⰻ · Ⱀⰵ ⰲⱑⰿⱏ ⰽⰰⰿⱁ ⰻ̄ⰴⰵⱎⰻ ⰻ̄ ⰽⰰⰽⱁ ⱂⱘⱅⱐ ⰿⱁⰶⰵⰿⱏ ⰲⱑⰴⱑⱅⰹ ·
ⰳ҃ⰾⰰ ᾽ⰵⰿⱁⱆ ⰻ̄ⱄ҃ⱏ · ῾Ⰰⰸⱐ ⰵ̄ⱄⰿⱏ ⱂⱘⱅⱐ ᾽ⰻ ᾽ⰻⱄⱅⰹⱀⰰ ⰻ̄ ⰶⰻⰲⱁⱅⱏ · ⱀⰻⰽⱅ̄ⱁⰶⰵ ⱂⱃⰻⰴⰵⱅⱏ ⰽⱐ ⱁ̄ⱌ҃ⱓ · ⱅⱐⰽⱐⰿⱁ ⰿⱐⱀⱁ᾽ⱙ ·
Ⰰ̄ⱎⱅⰵ ⰿⱔ ⰱⰹⱄⱅⰵ ⰸⱀⰰⰾⰻ · ⰻ̄ ⱁ̄ⱌ҃ⰰ ⰿⱁⰵ̄ⰳⱁ ⰸⱀⰰⰾⰻ ⰱⰻⱄⱅⰵ ⱁ̄ⱆⰱⱁ · ⱁⱅ҃ ⱄⰵⰾⱑ ⱂⱁⰸⱀⰰⰵⱅⰵ ⰻ̄ · ⰻ̄ ⱁ̄ⱆⰲⱑⱄⱅⰵ ⰻ̄ ·
ⰳ҃ⰾⰰ ⰵ̄ⰿⱁⱆ ⱇⰻⰾⰹⱂⱐ · Ⰳ҃ⰻ ⱂⱁⰽⰰⰶⰹ ⱀⰰⰿⱏ ⱁ̄ⱌ҃ⰰ · ⰻ̄ ⰴⱁⰲⱐⰾⰵⱅⱏ ⱀⰰⰿⱏ ·
Ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · ⱅⱁⰾⰹⰽⱁ ⰲⱃⱑⰿⱔ ⱄⱏ ⰲⰰⰿⰹ̄ ⰵ̄ⱄ᾽ⰿⱏ · ῾Ⰻ ⱀⰵ ⱂⱁⰸⱀⰰ ⰾⰹ ⰿⰵⱀⰵ ⱇⰹⰾⰹⱂⰵ · Ⰲⰻⰴⱑⰲⱏⰹ ⰿⱔ ⰲⰻⰴⱑ ⱁ̄ⱌ҃ⰰ · ⰽⰰⰽⱁ ⱅⱏⰻ҃ ⰳ҃ⰾⰵⱎⰻ ⱂⱁⰽⰰⰶⰹ ⱀⰰⰿⱏ ⱁ̄ⱌ҃ⰰ ·
ⱀⰵ ⰲⱑⱃⱁⱆⰵ̄ⱎⰹ ⰾⰻ · ⱑ̄ⰽⱁ ⰰ̄ⰸⱐ ⰲⱏ ᾽҃ⱁⱌⰹ · ⰻ̄ ⱁ̄ⱌ҃ⱐ ⰲ ⰿⱀⱑ̄ ⰵⱄⱅⱐ · ⰳ҃ⰾⱐⰻ ⱔⰶⰵ ⰰⰸⱐ ⰳ҃ⰾⱙ  ⰲⰰⰿⱐ҃ · ⱁ\ ⱄⰵⰱⱑ ⱀⰵ ⰳ҃ⰾⱘ · ⱁ҃ⱌⱐ ⰶⰵ ⱂⱃⱑⰱⱐⰻⰲⰰⱔⰻ̄ ⰲⱐ ⰿⱀ̄ⱑ · ⱅⱐ ⱅⰲⱁⱃⰻⱅⱏ ⰴⱑⰾⰰ ·
ⰲⱑⱃⱘ ⰻⰿⱑⱅⰵ ⰿⱀⱑ · ⱑⰽⱁ ⰰ̄ⰸⱐ ⰲⱐ ⱁ҃ⱌⰻ · ⰹ ⱁ҃ⱌⱐ ⰲⱐ ⰿ᾽ⱀⱑ · -
Ⰰ̄ⰿⰹⱀ҃ Ⰰ̄ⰿⰹⱀⱏ ⰳ҃ⰾⱙ ⰲⰰⰿⱏ · ⰲⱑⱃⱁⱆⱔ̄ⰻ̄ ⰲⱏ ⰿⱔ · ⰴⱑⰾⰰ ⱑ̄ⰶⰵ ᾽ⰰⰸⱐ ⱅⰲⱁⱃⱙ̄ · ⰻ̄ ⱅⱏ ⱄⱐⱅⰲⱁⱃⰹⱅⱏ · ⰻ̄ ⰱⱁⰾⱐⱎⰰⰰ̄ ⱄⱐⱅⰲⱁⱃⰹⱅⱏ ⱄⰻⱈⱏ · ⱑ̄ⰽⱁ ⰰ̄ⰸⱐ ⰽⱐ ⱁ̄ⱌ҃ⱓ ⰳⱃⱔⰴⱘ ·
ⰻ̄ ⰵ̄ⰳⱁⰶⰵ ⰽⱁⰾⰹⰶⱐⰴⱁ ⱂⱃⱁⱄⰹⱅⰵ · ⰲⱏ ᾽ⰻⰿⱔ ⰿⱁ᾽ⰵ ⱅⱁ ⱄⱏⱅⰲⱁ҃ⱃⱙ · ⰴⰰ ⱂⱃⱁⱄⰾⰰⰲⰻⱅⱏ ⱄⱔ ᾽҃ⱁⱌⱐ ⱁ̄ ⱄ҃ⱀⱑ ·
ⰰ̄ⱎⱅⰵ ⱍⰵⱄⱁ ⱂⱃⱁⱄⰹⱅⰵ ⰲⱏ ⰺ̄ⰿⱔ ⰿⱁⰵ̄ⱅⱁ ⱄⱐⱅⰲⱁⱃⱙ̄ ·
Ⰰ̄ⱎⱅⰵ ⰾⱓⰱⰹⱅⰵ ⰿⱔ · ⰸⰰⱂⱁⰲⱑⰴⰹ ⰿⱁ᾽ⱔ ⱄⱏⰱⰾⱓⰴⱑⱅⰵ ·
ⰻ̄ ⰰ̄ⰸⱐ ⱁ̄ⱆⰿⱁⰾⱙ ᾽҃ⱁⱌⰰ ⰿⱁⰵ̄ⰳⱁ · ⰻ̄ ⰻ̄ⱀⱁⰳⱁ ⱂⰰⱃⰰⰽⰾⰹⱅⰰ ⰴⰰⱄⱅⱏ ⰲⰰⰿⱏ · ⰴⰰ ⰱⱘⰴⰵⱅ ⱄⱏ ⰲⰰⰿⰹ ⰲⱏ ⰲⱑⰽⱐ ·
ⰴ҃ⱈⱏ ⰻ̄ⱄⱅⰹⱀⱏⱀⱏⰹ · ⰵ̄ⰳⱁⰶⰵ ⰲⰵⱄⱐ ⰿⰻⱃⱏ ⱀⰵ ⰿⱁⰶⰵⱅⱏ ⱂⱃⰹⱔ̄ⱅⰹ · Ⱑ̄ⰽⱁ ⱀⰵ ⰲⰹⰴⰹⱅⱏ ⰵ̄ⰳⱁ · ⱀⰹ ⰸⱀⰰ᾽ⰵⱅⱏ ⰵ̄ⰳⱁ · ⰲⱏⰹ ⰶⰵ ⰸⱀⰰⰵ̄ⱅⰵ ⰻ̄ · ⱑ̄ⰽⱁ ⰲⱏ ⰲⰰⱄⱏ ⱂⱃⱑⰱⱏⰹⰲⰰⰵ̄ⱅ · ⰻ̄ ⰲⱏ ⰲⰰⱄⱏ ⰱⱘⰴⰵⱅⱏ ·
Ⱀⰵ ⱁ̄ⱄⱅⰰⰲⰾⱙ ⰲⰰⱄⱐ ⱄⰻⱃⱐ · ⱂⱃⰹⰴⱘ ⰽⱐ ⰲⰰⰿⱏ ·
Ⰵ̄ⱎⱅⰵ ⰿⰰⰾⱁ · ⰻ̄ ⰲⰵⱄⱐ ⰿⰹⱃⱏ ⰽⱐ ⱅⱁⰿⱁⱆ ⱀⰵ ⰲⰹⰴⰹⱅⱏ ⰿⰵⱀⰵ · ⰲⱏⰹ ⰶⰵ ⰲⰻⰴⰹⱅⰵ ⰿⱔ · ⱑ̄ ᾽ⰰⰸⱐ ⰶⰻⰲⱘ ⰻ̄ ⰲⱏⰻ ⰶⰹⰲⰹ ⰱⱘⰴⰵⱅⰵ ·
ⰲⱏ ⱅⱏ ⰴⰵⱀⱏ ⱃⰰⰸⱁⱆⰿⱑⰵ̄ⱅⰵ ⰲⱏⰻ · ⱑ̄ⰽⱁ ⰰ̄ⰸⱐ ⰲⱏ ⱁ̄ⱌ҃ⰻ ⰿⱁⰵ̄ⰿⱐ · ⰻ̄ ⰲⱏⰻ ⰲⱐ ⰿ̄ⱐⱀⱑ · ⰹ ⰰ̄ⰸⱐ ⰲⱏ ⰲⰰⱄⱐ ·
ⰻ̄ⰿⱑⱔ̄ⰻ̄ ⰸⰰⱂⱁⰲⱑⰴⰹ ⰿⱁⱔ̄ ⰻ̄ ⱄⱏⰱⰾⱓⰴⰰⱔ̄ ⱔ̄ · ⱅⱏ ⰵ̄ⱄⱅⱏ ⰾⱓⰱⱔⰻ̄ ⰿⱔ · ⰰ̄ ⰾⱓⰱⱔⰻ̄ ⰿⱔ ⰲⱏⰸⰾⱓⰱⰵⱀⱏ ⰱⱘⰴⰵⱅⱏ ⱁ̄ⱌ҃ⰿⱏ ⰿⱁⰹⰿⱏ · ⰻ̄ ⰰ̄ⰸⱐ ⰲⱐⰸⰾⱓⰱⰾⱙ ⰻ̄ · ⰻ̄ ⱑ̄ⰲⰾⱙ̄ ⱄⱔ ⰵ̄ⰿⱁⱆ ⱄⰰⰿⱏ ·· · -
Ⰳ҃ⰾⰰ ⰵ̄ⰿⱁⱆ ⰻ̄ⱓ̄ⰴⰰ ⱀⰵ ⰻ̄ⱄⰽⰰⱃⰹⱁ̄ⱅⱐⱄⰽⱏⰹ · ⰳ҃ⰻ ⱍⱐⱅⱁ ⰱⱏⰻⱄ҃ ⱑ̄ⰽⱁ ⱀⰰⰿⱏ ⱈⱁⱎⱅⰵⱎⰹ ⰰ̄ⰲⰹⱅⰻ ⱄⱔ ⰰ̄ ⱀⰵ ⰲⱏⱄⰵⰿⱁⱆ ⰿⰻⱃⱁⱆ ·
ⰳ҃ⰾⰰ ⰵⰿⱁ̄ⱆ ⱄ̄ⱏ҃ · ⰰ̄ⱎⱅⰵ ⰽⱅ̄ⱁ ⰾⱓⰱⰻⱅⱏ ⰿⱔ ⰻ̄ ⱄⰾⱁⰲⱁ ⰿⱁⰵ̄ ⱄⱐⰱⰾⱓⰴⰵⱅⱏ · ⰻ̄ ⱁ̄ⱌ҃ⱐ ⰿⱁⰻ̄ ·:· ⰲⱏⰸⰾⱓⰱⰻⱅⱏⰹ · ⰻ̄ ⰽⱐ ⱀⰵⰿⱁⱆ ⰻ̄ⰴⰵⰲⱑ · ⰻ̄ ⱁ̄ⰱⰹⱅⱑⰾⱐ ⱁ̄ⱆ ⱀⰵⰳⱁ ⱄⱏⱅⰲⱁⱃⰹⰲⱑ ·
ⱀⰵ ⰾⱓⰱⱔⰻ̆ ⰿⰵⱀⰵ · ⱄⰾⱁⰲⰵⱄⱏ ⰿⱁⰻ̄ⱈⱏ ⱀⰵ ⱄⱏⰱⰾⱓⰴⰰⰵⱅⱏ · ⰻ̄ ⱄⰾⱁⰲⱁ ⰵⰶⰵ ⱄⰾⱏⰻⱎⰰⱄⱅⰵ · ⱀⱑⱄⱅⱏ ⰿⱁⰵ̄ ⱀⱏ ⱂⱁⱄⱐⰾⰰⰲⱏⱎⰰⰰ̄ⰳⱁ ⰿⱔ ⱁ̄ⱌ҃ⰰ ·
Ⱄⰹ ⰳ҃ⰾⰰⱈⱏ ⰲⱏ ⰲⰰⱄⱐ ⱄⱏⰹ ·
ⱂⰰⱃⰰⰽⰾⰻⱅⱏ ⰶⰵ · ⰴ҃ⱈⱏ ⱄ҃ⱅⱏⰻ · ⰵ̄ⰳⱁⰶⰵ ⱂⱁⱄⱏⰾⰵⱅⱏ ⱁ̄ⱌ҃ⱐ · ⰲⱏ ⰻ̄ⰿⱔ ⰿⱁⰵ̄ · ⱅⱏ ⰲⱏⰹ ⱀⰰⱁ̄ⱆⱍⰹⱅⱏ ⰲⱏⱄⰵⰿⱁⱆ · ⰻ̄ ⰲⱏⱄⱂⱁⰿⱔⱀⰵⱅⱏ ⰲⰰⰿⱏ ⰲⱐⱄⱑ ⱑ̄ⰶⰵ ⱃⱑⱈⱏ ⰲⰰⰿⱏ ·
Ⰿⰹⱃⱏ ⱁ̄ⱄⱅⰰⰲⰾⱑⱙ̄ ⰲⰰⰿⱏ · ·:· ⰿⰻⱃⱏ ⰿⱁⰻ̄ · ⰴⰰⱙ̄ ⰲⰰⰿⱏ · Ⰴⰰ ⱀⰵ ⱄⱏⰿⱘⱎⱅⰰⰵ̄ⱅⱏ ⱄⱔ ⰲⰰⱎⰵ ⱄ҃ⱃⱌⰵ ⱀⰻ ⱁ̄ⱆⱄⱅⱃⰰⱎⰰⰵ̄ⱅⱏ ·
ⱄⰾⱏⰹⱎⰰⱄⱅⰵ · ⱑ̄ⰽⱁ ⰰ̄ⰸⱐ ⱃⱑⱈⱏ ⰲⰰⰿ · ⰻ̄ⰴⱘ ⰻ̄ ·· ⱂⰰⰽⱏⰹ ⱂⱃⰹⰴⱘ ⰽⱐ ⰲⰰⰿⱏ · Ⰰ̄ⱎⱅⰵ ⰱⰹⱄⱅⰵ ⰾⱓⰱⰻⰾⰹ ⰿⱔ · ⰲⱏⰸⰴⱃ̄ⰰⰴⱁⰲⰰⰾⰹ ⱄⱔ ⰱⰹⱄⱅⰵ ⱁ̄ⱆⰱⱁ · ⱑ̄ⰽⱁ ⰻ̄ⰴⱘ ⰽⱐ ⱁ̄ⱌ҃ⱓ · Ⱑ̄ⰽⱁ ⱁ̄ⱌ҃ⱏ ⰱⱁⰾⰹⰻ̄ ⰿⰵⱀⰵ ⰵ̄ⱄⱅⱏ ·
ⰻ̄ ⱀⱏⰻ҃ⱀⱑ ⱃⱑⱈⱏ ⰲⰰⰿⱏ ⱂⱃⱑⰶⰴⰵ · ⰴⰰⰶⰵ ⱀⰵ ⰱⱘⰴⰵⱅ · ⰴⰰ ⰵ̄ⰳⰴⰰ ⰱⱘⰴⰵⱅ · ⰲ̄ⱑⱃⱘ̄ ⰻ̄ⰿⰵⱅⰵ · Ⱑ̄ⰽⱁ ⰰ̄ⰸⱏ ⱃⱑⱈⱏ ⰲⰰⰿⱏ ·
ⱓ̄ⰶⰵ ⱀⰵ ⰿⱏⱀⱁⰳⱁ ⰳ҃ⰾⱙ ⰲⰰⰿⱏ · ⰳⱃⱔⰴⰵⱅⱏ ⰱⱁ ⱄⰵⰳⱁ ⰿⰹⱃⰰ ⰽⱐⱀⱔⰷⱐ · ⰻ̄ ⰲⱏ ⰿⱐⱀⱑ ⱀⰵ ⰻ̄ⰿⰰⱅⱏ ⱀⰻⱍⰵⱄⱁⰶⰵ ·
ⱀⱏ ⰴⰰ ⱃⰰⰸⱁⱆⰿⱑⰵ̄ⱅⱏ ⰲⰵⱄⱐ ⰿⰻⱃⱐ · ⱑ̄ⰽⱁ ⰾⱓⰱⰾⱙ̄ ⱁ̄ⱌ҃ⰰ · ⰻ̄ ⱑ̄ⰽⱁ ⰸⰰⱂⱁⰲⱑⰴⰰ ⰿⱐⱀⱑ ⱁ̄ⱌ҃ⱐ · ⱅⰰⰽⱁ ⱅⰲⱁⱃⱙ · ⰲⱐⱄⱅⰰⱀⱑⱅⰵ ⰻ̄ⰴⱑⰿⱐ ⱁ̄ⱅⱄⱘⰴⱑ ·

Ⰰ̄ⰸⱐ ⰵ̄ⱄⰿⱏ ⰾⱁⰸⰰ ⰻ̄ⱄⱅⰹⱀⱏⱀⰰⱑ̄ · ᾽ⰻ ⱁ̄ⱌ҃ⱐ ⰿⱁⰻ̄ ⰴⱑⰾⰰⱅⰵⰾⱐ ⰵ̄ⱄⱅⱏ ·
Ⰲ҃ⱐⱄⱑⰽⱘ ⱃⱁⰸⰳⱘ ⱁ̄ ⰿⱐⱀⱑ ⱀⰵ ⱅⰲⱁⱃⱙⱎⱅⱘⱙ̄ ⱂⰾⱁⰴⰰ ⰻ̄ⰸⱐⰿⰵⱅⱏ ⱙ̄ · ⰻ̄ ⰲⱐⱄⱑⰽⱘ ⱅⰲⱁⱃⱔⱎⱅⱘⱙ̄ ⱂⰾⱁⰴⱏ ⱁ̄ⱅⱃⱑⰱⰹⱅⱏ ᾽ⱙ · ⰴⰰ ⱂⰾⱁⰴⱏ ⰱⱁⰾⱐⱎⰹ ⱄⱐⱅⰲⱁⱃⰹⱅ ·
ⱓ̄ⰶⰵ ⰲⱏⰹ ⱍⰹⱄⱅⰹ ⰵ̄ⱄⱅⰵ ⰸⰰ ⱄⰾⱁⰲⱁ ⰵ̄ⰶⰵ ⰳ҃ⰾⰰⱈⱏ ⰲⰰⰿⱏ ·
ⰱⱘⰴⱑⱅⰵ ⰲⱏ ⰿⱐⱀⱑ · ⰻ̄ ⰰ̄ⰸⱐ ⰲⱏ ⰲⰰⱄⱐ · Ⱑ̄ⰽⱁⰶⰵ ⰱⱁ ⱃⱁⰸⰳⰰ̄ · ⱀⰵ ⰿⱁ̄ⰶⰵⱅⱏ ⱂⰾⱁⰴⰰ ⱅⰲⱁⱃⰻⱅⰹ ⱁ̄ ⱄⰵⰱⱑ · ⰰ̄ⱎⱅⰵ ⱀⰵ ⰱⱘⰴⰵⱅ ⱀⰰ ⰾⱁⰸⱑ · ⱅⰰⰽⱁ ⰻ̄ ⰲⱏⰻ ⰰ̄ⱎⱅⰵ ⰲⱐ ⰿⱏⱀⱑ ⱀⰵ ⱂⱃⱑⰱⱘⰴⰵⱅⰵ ·
ⰰ̄ⰸⱐ ⰵ̄ⱄⰿⱏ ⰾⱁⰸⰰ ⰰ̄ ⰲⱏⰹ ⱃⱁⰶⰴⰹⰵ̄ · ⰺ̄ⰶⰵ ⰱⱘⰴⰵⱅⱏ ⰲⱏ ⰿⱐⱀⱑ · ᾽ⰻ ⰰ̄ⰸⱐ ⰲⱏ ⱀⰵⰿⱐ · ⱄⱏⱅⰲⱁⱃⰹⱅⱏ ⱂⰾⱁⰴⱏ ⰿⱏⱀ̄ⱁⰳ · Ⱑ̄ⰽⱁ ⰱⰵⰸ ⰿⰵⱀⰵ ⱀⰵ ⰿⱁⰶⰵⱅⰵ  ⱄⱏⱅⰲⱁⱃⰻⱅⰻ ⱀⰻⱍⰵⱄⱁⰶⰵ ·
ⰰ̄ⱎⱅⰵ ⰽⱐⱅⱁ ⰲⱏ ⰿⱐⱀⱑ ⱀⰵ ⱂⱃⱑⰱⱘⰴⰵⱅⱏ · ⰻ̄ ⰸⰲⱃⱏⰶⰵⱅⱏ ⱄⱔ ⰲⱁⱀⱏ ⱑ̄ⰽⱁⰶⰵ ⱃⱁⰸⰳⰰ ⰻ̄ ⰻ̄ⱄⱏⱈⱀ̄ⰵⱅⱏ · ⰻ̄ ⱄⱏⰱⰻⱃⰰⱙ̄ⱅⱏ ⱙ̄ · ⰻ̄ ⰲⱏ ⱁ̄ⰳⱀⱐ ⰲⱏⰾⰰⰳⰰⱙ̄ⱅⱏ · ⰻ̄ ⱄⱏⰳⰰⱃⰰⰵ̄ⱅⱏ ·
῾Ⰰⱎⱅⰵ ⱂⱃⱑⰱⱘⰴⰵⱅⰵ ⰲⱏ ⰿⱐⱀⱑ · ⰻ̄ ⰳ҃ⰾⰹ ⰿⱁⰻ̄ ⰲⱏ ⰲⰰⱄⱏ ⱂⱃⱑⰱⱘⰴⱘⱅⱏ · ·:· Ⰻ̄ ⰵ̄ⰿⱁⱆⰶⰵ ⰽⱁⰾⰹⰶⰴⱁ ⱈⱁⱎⱅⰵⱅⰵ · Ⱂⱃⱁⱄⰻⱅⰵ ⰻ̄ ⰱⱘⰴⰵⱅⱏ ⰲⰰⰿⱏ · ⰽⱁⱌ҃ ··
Ⱁ̄ ⱄⰵⰿⱏ ·:· ⱂⱃⱁⱄⰾⰰⰲⰹⱅⱏ ⱄⱔ ⱁ̄ⱌ҃ⱐ ⰿⱁⰻ̄ · ⰴⰰ ⱂⰾⱁⰴ ⰿⱀⱁ̄ⰳⱐ ⱄⱏⱅⰲⱁⱃⰹⱅⰵ ⰻ̄ ⰱⱘⰴⰵⱅⰵ ⰿⰹ ⱁ̄ⱆⱍⰵⱀⰹⱌⰹ ·· -
Ⱑ̄ⰽⱁ ⰲⱏⰸⰾⱓⰱⰹ ⰿⱔ ⱁ̄ⱌ҃ⱐ · ⰻ̄ ⰰ̄ⰸⱐ ⰲⱏⰸⱐ{ⰲⱏⰸ}ⰾⱓⰱⰹⱈⱏ ⰲⱏⰹ · ⰱⱘⰴⱑⱅⰵ ⰲⱏ ⰾⱓⰱⱐⰲⰹ ⰿⱁⰵ̄ⰻ̄ ·
Ⱑ̄ⰽⱁ ⰶⰵ ⰰ̄ⰸⱐ ⰸⰰⱂⱁⰲⱑⰴⰹ ⱁ̄ⱌ҃ⰰ ⰿⱁⰵ̄ⰳⱁ ⱄⱏⰱⰾⱓⱄⱏ · ⰻ̄ ⱂⱃⱑⰱⱏⰹⰲⰰⱙ ⰲⱐ ⱀⰵⰳⱁ ⰾⱓⰱⱐⰲⰹ ·
ⱄⰹ ⰳ҃ⰾⰰⱈⱏ ⰲⰰⰿⱏ · ⰴⰰ ⱃⰰⰴⱁⱄⱅⱐ ⰿⱁⱑ̄ · ⰲⱏ ⰲⰰⱄⱏ ⰱⱘⰴⰵⱅⱏ · ⰻ̄ ⱃⰰⰴⱁⱄⱅⱐ ⰲⰰⱎⰰ ⰻ̄ⱄⱂⰾⱏⱀⰹⱅⱏ ⱄⱔ ·
Ⱄⰹ ⰶⰵ ⰵ̄ⱄⱅⱏ ⰸⰰⱂⱁⰲⱑⰴⱏ ⰿⱁⱑ · ⰴⰰ ⰾⱓⰱⰹⱅⰵ ⰴⱃⱁ̄ⱆⰳⱏ ⰴⱃⱁⱆⰳⰰ · ⱑ̄ⰽⱁⰶⰵ ⰲⱏⰸⰾⱓⰱⰻⱈⱏ ⰲⱏⰹ ·
ⰱⱁⰾⱐⱎⰵ ⱄⰵⱔ̄ ⰾⱓⰱⱐⰲⰵ · ⱀⰹⰽⱅⱁⰶⰵ ⱀⰵ ⰻ̄ⰿⰰⱅⱏ · ⰴⰰ ⰽⱅ̄ⱁ ⰴ҃ⱎⱘ ⱄⰲⱁⱙ̄ ⱂⱁⰾⱁⰶⰹⱅⱏ ⰸⰰ ⰴⱃⱁⱆⰳⱏⰹ ⱄⰲⱁⱔ̄ ·
Ⰲⱏⰹ ⰴⱃⱁⱆⰷⰹ ⰿⱁⰻ̄ ⰵ̄ⱄⱅⰵ · ⰰ̄ⱎⱅⰵ ⱅⰲⱁⱃⰹⱅⰵ · ⰵ̄ⰾⰻⰽⱁ ⰰ̄ⰸⱐ ⰸⰰⱂⱁⰲⱑⰴⰰⱈⱏ ⰲⰰⰿⱏ ·
ⱓⰶⰵ ⱀⰵ ⰳ҃ⰾⱙ ⰲⰰⱄⱏ ⱃⰰⰱⱏ · Ⱃⰰⰱⱐ ⰱⱁ ⱀⰵ ⰲⱑⱄⱅⱏ ⱍⱐ[ⱅⱁ] ⱅⰲⱁⱃⰹⱅⱏ ⰳ҃ⰴⱀⱏ ⰵ̄ⰳⱁ · ⰲⱏⰹ ⰶⰵ ⱃⱑⱈⱏ ⰴⱃⱁⱆⰳⱏⰹ · Ⱑ̄ⰽⱁ ⰲⱐⱄⱑ ⱑ̄ⰶⰵ ⱄⰾⱏⰹⱎⰰⱈⱏ ⱉ̄ⱅ ⱁ̄ⱌ҃ⰰ ⰿⱁⰵ̄ⰳⱁ · ⱄⱏⰽⰰⰸⰰⱈⱏ ⰲⰰⰿⱏ ·
Ⱀⰵ ⰲⱏⰹ ⰿⰵⱀⰵ ⰻ̄ⰸⰱⱏⱃⰰⱄⱅⰵ · ⱀⱏ ⰰ̄ⰸⱏ ⰻ̄ⰸⰱⱐⱃⰰⱈⱏ ⰲⱏⰹ · ⰻ̄ ⱂⱁⰾⱁⰶⰹⱈⱏ  ⰲⱏⰹ · ⰴⰰ ⰲⱏⰻ ⰻ̄ⰴⰵⱅⰵ ⰻ̄ ⱂⰾⱁⰴ ⱂⱃⰹⱀⰵⱄⰵⱅⰵ · ⰻ̄ ⱂⰾⱁⰴⱏ ⰲⰰⱎⱏ ⱂⱃⱑⰱⱘⰴⰵⱅⱏ · Ⰴⰰ ᾽ⰵⰳⱁⰶⰵ ⰽⱁⰾⰹⰶⰴⱁ ⱂⱃⱁⱄⰹⱅⰵ ⱁ̄ⱆ ⱁ̄ⱌ҃ⰰ ⰲⱏ ⰻ̄ⰿⱔ ⰿⱁⰵ̄ · ⰴⰰⱄⱅⱏ ⰲⰰⰿⱏ ·
Ⱄⰹ ⰸⰰⱂⱁⰲⱑⰴⰰⱙ̄ ⰲⰰⰿⱏ · ⰴⰰ ⰾⱓⰱⰹⱅⰵ ⰴⱃⱁⱆⰳⱐ ⰴⱃⱁⱆⰳⰰ ·
Ⰰ̄ⱎⱅⰵ ⰻ̄ ⰲⰵⱄⱐ ⰿⰹⱃⱏ ⰲⰰⱄ ⱀⰵⱀⰰⰲⰹⰴⰹⱅⱏ · ⰲⱑⰴⰹⱅⰵ ⱑ̄ⰽⱁ ⰿⰵ҃ⱀⰵ ⱂⱃⱑⰶⰴⰵ ⰲⰰⱄ ⰲⱏⰸⱀⰵⱀⰰⰲⰹⰴⱑ ·
Ⰰ̄ⱎⱅⰵ ⱁⱅ҃ ⰲⱏⱄⰵⰳⱁ ⰿⰹⱃⰰ ⰱⰻⱄⱅⰵ ⰱⱏⰹⰾⰹ · ⰲⰵⱄⱐ ⰿⰹⱃⱏ ⱁ̄ⱆⰱⱁ ⱄⰲⱁⰵ ⰾⱓⰱⰹⰾⱏ ⰱⰹ · ⱑ̄ⰽⱁⰶⰵ ⱁⱅⱏ ⰲⱏⱄⰵⰳⱁ ⰿⰹⱃⰰ ⱀⱑⱄⱅⰵ · ⱀⱏ ⰰⰸⱏ ᾽ⰻⰸⰱⱐⱃⰰⱈⱏ ⰲⱏⰹ ⱉ̄ⱅⱏ ⰲⱏⱄⰵⰳⱁ ⰿⰹⱃⰰ · ⱄⰵⰳⱁ ⱃⰰⰴⰻ ⱀⰵⱀⰰⰲⰹⰴⰹⱅⱏ ⰲⰰⱄⱏ ⰲⰵⱄⱐ ⰿⰻⱃⱏ ·
Ⱂⱁⰿⱏⱀⰻⱅⰵ ⱄⰾⱁⰲⱁ ⰵⰶⰵ ⰰ̄ⰸ ⱃⱑⱈⱏ ⰲⰰⰿⱏ · ⱀⱑⱄⱅⱏ ⱃⰰⰱⱏ ⰱⱁⰾⰹⰻ̄ ⰳ҃ⰰ ⱄⰲⱁⰵ̄ⰳⱁ · ⰰ̄ⱎⱅⰵ ⰿⱔ ⰻ̄ⰸⰳⱐⱀⰰⱎⱔ · ⰻ̄ ⰲⱏⰹ ⰻⰶⰴⰵⱀⱘⱅⱏ · Ⰰ̄ⱎⱅⰵ ⱄⰾⱁⰲⱁ ⰿⱁⰵ ⱄⱏⰱⰾⱓⱄⱔ · ⰻ̄ ⰲⰰⱎⰵ ⱄⱏⰱⰾⱓⰴⱘⱅⱏ ·
Ⱀⱏ  ⱄⰹⰻ̄ ⰲⱏⱄⱑ  ⱄⱏⱅⰲⱁⱃⱔⱅ ⰲⰰⰿⱏ ⰸⰰ ⰻ̄ⰿⱔ ⰿⱁⰵ̄ · ⱑ̄ⰽⱁ ⱀⰵ ⰲⱑⰴⱔⱅⱏ ⱂⱁⱄⱐⰾⰰⰲⱏⱎⰰⰰ̄ⰳⱁ ⰿⱔ ·
Ⰰ̄ⱎⱅⰵ ⱀⰵ ⰱⰹⰿ ⱂⱃⰹⱎⰵⰾⱏ ⰻ̄ ⰳ҃ⰾⰰ̄ⰾⱏ ⰻ̄ⰿⱏ · ⰳⱃⱑⱈⰰ ⱀⰵ ⰱⱘ ⰻ̄ⰿⱑⰾⰹ · ⱀⱏⰹⱀⱑ ⰶⰵ ⰻ̄ ⰲⰻⱀⱏⰹ ⱀⰵ ⰻ̄ⰿⱘⱅ ⱁ̄ ⰳⱃⱑⱄⱑ ⱄⰲⱁⰵ̄ⰿ ·
Ⱀⰵⱀⰰⰲⰹⰴⱔⰻ̄ ⰿⰵⱀⰵ · ⰻ̄ ⱁ̄ⱌ҃ⰰ ⰿⱁⰵ̄ⰳⱁ ⱀⰵⱀⰰⰲⰹⰴⰹⱅⱏ ·
ⱀⱏ ⰴⰰ ⱄⱏⰱⱘⰴⰵⱅⱏ ⱄⱔ ⱄⰾⱁⰲⱁ ⱂⰹⱄⰰⱀⱁⰵ̄ ⰲⱏ ⰸⰰⰽⱁⱀⱑ ⰻ̄ⱈⱏ · ⱑ̄ⰽⱁ ⰲⱏⰸⱀⰵⱀⰰⰲⰹⰴⱑⱎⱔ ⰿⱔ ⱄⱂⱏⰹⱅⰹ ·
Ⰵ̄ⰳⰴⰰ ⰶⰵ ⱂⱃⰹⰴⰵⱅⱏ ⱂⰰⱃⰰⰽⰾⰹⱅⱏ · Ⰵ̄ⰳⱁⰶⰵ ⰰ̄ⰸⱐ ⱂⱁⱄⱐⰾⱙ ⰲⰰⰿⱏ · ⱉ̄ⱅⱏ ⱁ̄ⱌ҃ⰰ ⰴ҃ⱈⱏ ⰻ̄ⱄⱅⰹⱀⱏⱀⱏⰻ · ⰺ̄ⰶⰵ ⱉⱅ҃ ⱁ̄ⱌ҃ⰰ ⰻ̄ⱄⱈⱁⰴⰹⱅⱏ · ⱅⱏ ⱄⱐⰲⱑⰴⱑⱅⰵⰾⱐⱄⱅⰲⱁⱆⰵ̄ⱅⱏ ⱁ̄ ⰿⱐⱀⱑ ·
ⰻ̄ ⰲⱏⰻ ⰶⰵ ⱄⱏⰲⱑ[ⰴ]ⱑ[ⱅⰵ]ⰾⱐⱄⱅⰲⱁⱆⰵ̄ⱅⰵ · ⱑ̄ⰽⱁ ⰻⱄⰽⱁⱀⰻ ⱄⱏ ⰿⱐⱀⱁⱙ̄ ⰵ̄ⱄⱅⰵ ·

Ⱄⰻ ⰳ҃ⰾⰰⱈⱏ ⰲⰰⰿⱏ · ⰴⰰ ⱀⰵ ⱄⱏⰱⰾⰰⰸⱀⰹⱅⰵ ⱄⱔ ·
Ⱀⱏ ⱂⱃⰹⰴⰵⱅⱏ ⰳⱁⰴⰹⱀⰰ · ⰴⰰ ⰲⱏⱄⱑⰽⱏ ⰺ̄ⰶⰵ ⱁ̄ⱆⰱⰻⰵ̄ⱅⱏ ⰲⱏⰹ · ⰿⱐⱀⰹⱅⱏ ⱄⱔ ⱄⰾⱁⱆⰶⰱⱘ ⱂⱃⰹⱀⱁⱄⰹⱅⰹ ⰱ҃ⱁⱆ ··
Ⰻ̄ ⱄⰹ ⱄⱏⱅⰲⱁⱃⱔⱅ ⰲⰰⰿⱏ · ⱑ̄ⰽⱁ ⱀⰵ ⱂⱁⰸⱀ̄ⰰⱎⱔ ⱀⰻ ⱁ̄ⱌ҃ⰰ ⱀⰹ ⰿⰵⱀⰵ ·
ⱀⱏ ⱄⰹ ⰳ҃ⰾⰰⱈⱏ ⰲⰰⰿⱏ · ⰴⰰ ⰵ̄ⰳⰴ̄ⰰ ⱂⱃⰹⰴⰵⱅⱏ ⰳⱁⰴⰹⱀⰰ · ⱂⱁⰿⰹⱀⰰⰻ̄ⱅⰵ ⱄⰹⰻ̄ · ⱑ̄ⰽⱁ ⰰ̄ⰸⱐ ⱃⱑⱈⱏ ⰲⰰⰿⱏ · ⱄⰹⱈⱏ ⰶⰵ ⰰ̄ⰸⱏ ⱀⰵ ⱃⱑⱈⱏ ⰲⰰⰿⱏ ⰻ̄ⱄⱂⱃⱏⰲⰰ · ⱑ̄ⰽⱁ ⱄⱏ ⰲⰰⰿⰹ ⰱⱑⱈⱏ ·
ⱀⱏⰹⱀⱑ ⰶⰵ ⰻ̄ⰴⱘ ⰽⱐ ⱂⱁⱄⱏⰾⰰⰲⱏⱎⱁⱆⰿⱁⱆ ⰿⱔ҃ · ⰻ̄ ⱀⰻⰽⱅ̄ⱁⰶⰵ ⱁ̄ⱅⱏ ⰲⰰⱄⱏ ⱀⰵ ⰲⱏⱂⱃⰰⱎⰰⰵ̄ⱅⱏ ⰿⰵⱀⰵ · ⰽⰰⰿⱁ ⰻ̄ⰴⰵⱎⰻ ·
ⱀⱏ ⱑ̄ⰽⱁ ⱄⰹ ⰳ҃ⰾⰰⱈⱏ ⰲⰰⰿⱏ · ⱄⰽⱃⱏⰱⱐ ⰻ̄ⱄⱂⰾⱏⱀⰹ ⱄ҃ⱃⰴⱌⰰ ⰲⰰⱎⰰ ·
Ⱀⱏ ⰰ̄ⰸⱐ ⰻ̄ⱄⱅⰹⱀⱘ ⰳ҃ⰾⱙ ⰲⰰⰿⱏ · Ⱁ̄ⱆⱀⱑⰵ̄ ⰵ̄ⱄⱅⱏ ⰲⰰⰿⱏ · ⰴⰰ ⰰ̄ⰸⱐ ⰻ̄ⰴⱘ · Ⰰ̄ⱎⱅⰵ ⰱⱁ ⱀⰵ ⰻ̄ⰴⱘ ⰰ̄ⰸⱏ · ⱂⰰⱃⰰⰽⰾⰻⱅⱏ ⱀⰵ ⱂⱃⰹⰴⰵⱅⱏ ⰽⱐ ⰲⰰⰿⱏ · Ⰰ̄ⱎⱅⰵ ⰾⰹ ⰶⰵ ⰻ̄ⰴⱘ ⱂⱁⱄⱐⰾⱙ ⰻ̄ ⰽⱐ ⰲⰰⰿⱏ ·
ⰻ̄ ⱂⱃⰹⱎⰵⰴⱏ ⱁ̄ⱀⱏ · ⱁ̄ⰱⰾⰹⱍⰻⱅⱏ ⰲⱏⱄⰵⰳⱁ ⰿⰻⱃⰰ · Ⱁ̄ ⰳⱃⱑⱄⱑ · ⰻ̄ ⱁ̄ ⱂⱃⰰⰲⱐⰴⱑ ⰻ̄ ⱁ̄ ⱄⱘⰴⱑ ·
Ⱁ̄ ⰳⱃⱑⱄⱑ ⱁ̄ⱆⰱⱁ · ⱑ̄ⰽⱁ ⱀⰵ ⰲⱑⱃⱁⱆⱙ̄ⱅⱏ ⰲⱏ ⰿⱔ ·
Ⱁ̄ ⱂⱃⰰⰲⱏⰴⱑ ⰶⰵ · ⱑ̄ⰽⱁ ⰽⱐ ⱁ̄ⱌ҃ⱓ ⰳⱃⱔⰴⱘ · ⰻ̄ ⰽ ⱅ̄ⱁⰿⱁⱆ ⱀⰵ ⰲⰻⰴⰹⱅⰵ ⰿⰵⱀⰵ ·
ⱁ̄ⱄⱘⰴⱑ ⰶⰵ ⱑ̄ⰽⱁ ⰽⱐⱀⱔⰷⱐ ⰿⰹⱃⰰ ⱄⰵⰳⱁ ⱁ̄ⱄⱘⰶⰴⰵⱀ ⰱⱏⰹⱄ҃ ·
Ⰵ̄ⱎⱅⰵ ⰿⱀⱁⰳⱁ ⰻ̄ⰿⰰⰿⱏ ⰳ҃ⰾⰰⱅⰹ ⰲⰰⰿⱏ · ⱀⱏ ⱀⰵ ⰿⱁⰶⰵⱅⰵ ⱀⱁⱄⰹⱅⰹ ⱀⱏⰹⱀⱑ ·
Ⰵ̄ⰳⰴⰰ ⰶⰵ ⱂⱃⰻⰴⰵⱅⱏ ⱁ̄ⱀⱏ · ⰴ҃ⱈⱏ ⰻ̄ⱄⱅⰹⱀⱏⱀⱏⰻ · ⱀⰰⱄⱅⰰⰲⰹⱅⱏ ⰲⱏⰻ · ⱀⰰ ⰲⱄ̄ⱘ ⰻ̄ⱄⱅⰻⱀⱘ ··̅ - ⰽⱁⱌ҃ · Ⱀⰵ ⱁ̄ ⱄⰵⰱⱑ ⰳ҃ⰾⰰⱅⰻ ⰻⰿⰰⱅⱏ · ⱀⱏ ⰵ̄ⰾⰻⰽⱁ ·:· ⱑ̄ⰶⰵ ⱄⰾⱏⰻⱎⰻⱅⱏ ⰳ҃ⰾⰰⱅⰻ ⰻ̄ⰿⰰⱅⱏ · ⰻ̄ ⰳⱃⱔⰴⱘⱎⱅⰰⰰ̄ ⰲⱏⰸⰲⱑⱄⱅⰻⱅⱏ ⰲⰰⰿⱏ ·
Ⱁ̄ⱀⱏ ⰿⱔ ⱂⱃⱁⱄⰾⰰⰲⰻⱅⱏ · ⱑ̄ⰽⱁ ⱁ̄ⱅ ⰿⱁⰵ̄ⰳⱁ ⱂⱃⰹⰵ̄ⰿⰾ҃ⰵⱅⱏ · ⰻ̄ ⰲⱏⰸⰲⱑⱄⱅⰻⱅⱏ ⰲⰰⰿⱏ ·
Ⰲⱐⱄⱑ ⰵ̄ⰾⰻⰽⱁ ⰻ̄ⰿⰰⱅⱏ ᾽҃ⱁⱌⱐ ⰿⱁⱑ ⱄⱘⱅⱏ · ⱄⰵⰳⱁ ⱃⰰⰴⰹ ⱃⱑⱈⱏ ⰲⰰⰿ · ⱑ̄ⰽⱁ ⱁ̄ⱅⱏ ⰿⱁⰵ̄ⰳⱁ ⱂⱃⰹⰵ̄ⰿⰾ҃᾽ⰵⱅⱏ · ⰻ̄ ⰲⱏⰸⰲⱑⱄⱅⰻⱅ ⰲⰰⰿⱏ ·
Ⰲⱏ ⰿⰰⰾⱑ ⰻ̄ ⰽⱐ ⱅⱁⰿⱁⱆ ⱀⰵ ⰲⰻⰴⰹⱅⰵ ⰿⰵⱀⰵ · Ⰻ̄ ⱂⰰⰽⱏⰻ ⰲⱏ ⰿⰰⰾⱑ ⰻ̄ ⱁ̄ⱆⰸⱐⱃⰹⱅⰵ ⰿⱔ · ⱑ̄ⰽⱁ ⰻ̄ⰴⱘ ⰽⱐ ⱁ̄ⱌ҃ⱓ ·
Ⱃⱑⱎⱔ ⰶⰵ ⱁ̄ⱆⱍⰵⱀⰻⱌⰹ ⰵ̄ⰳⱁ ⰽⱐ ⱄⰵⰱⱑ · Ⱍⱐⱅⱁ ⱄⰵ ⰵ̄ⱄⱅⱏ ⰵ̄ⰶⰵ ⰳ҃ⰾⰵⱅ ⱀⰰⰿⱏ · Ⰲⱏ ⰿⰰⰾⱑ ⰻ̄ ⱀⰵ ⰲⰻⰴⰹⱅⰵ ⰿⰵⱀⰵ · ⰻ̄ ⱂⰰⰽⱏⰻ ⰲⱏ ⰿⰰⰾⱑ ⰻ̄ ⱁ̄ⱆⰸⱐⱃⰹⱅⰵ ⰿⱔ · ⱑ̄ⰽⱁ ⰻ̄ⰴⱘ ⰽⱐ ⱁ̄ⱌ҃ⱓ ·
ⰳ҃ⰾⰰⰰ̄ⱈⱘ ⰶⰵ ⱍⱐⱅⱁ ⰵ̄ⱄⱅⱏ ⱄⰵ · ⰵ̄ⰶⰵ ⰳ҃ⰾⰵⱅⱏ ·
Ⱃⰰⰸⱁⱆⰿⱑⰲⱏ ⰶⰵ ⰻ̄ⱄ҃ⱏ · ⱑ̄ⰽⱁ ⱈⱁⱅⱑⰰ̄ⱈⱘ ⰻ̄ ⰲⱏⱂⱃⰰⱎⰰⱅⰹ · ⱃⰵⱍⰵ ⰻ̄ⰿⱏ · ⱁ̄ ⱄⰵⰿⱏ ⰾⰹ ⱄⱏⱅⱔⰷⰰⰵ̄ⱅⰵ ⱄⱔ ⰿⰵⰶⰴⱓ ⱄⱁⰱⱁⱙ̄ · ⱑ̄ⰽⱁ ⱃⱑⱈ ⰲⱏ ⰿⰰⰾⱑ · ⰻ̄ ⱀⰵ ⰲⰻⰴⰹⱅⰵ ⰿⰵⱀⰵ · ⰻ̄ ⱂⰰⰽⱏⰹ ⰲⱏ ⰿⰰⰾⱑ ⰻ̄ ⱁ̄ⱆⰸⱐⱃⰹⱅⰵ ⰿⱔ ·
Ⰰⰿⰻⱀ҃ ῾Ⰰⰿⰻⱀ҃ ⰳ҃ⰾⱙ ⰲⰰⰿⱏ ·
Ⰰ̄ⱎⱅⰵ ⱍⰵⱄⱁ ⱂⱃⱁⱄⰻⱅⰵ ⱁ̄ⱆ ⱁ̄ⱌ҃ⰰ ⰲⱏ ⰻ̄ⰿⱔ ⰿⱁⰵ̄ ⰴⰰⱄⱅⱏ ⰲⰰⰿⱏ ·
Ⰴⱁ ⱄⰵⰾⱑ ⱀⰵ ⱂⱃⱁⱄⰻⱄⱅⰵ ⱀⰻⱍⰵⱄⱁⰶⰵ ⰲⱏ ⰻ̄ⰿⱔ ⰿⱁⰵ̄ · Ⱂⱃⱁⱄⰻⱅⰵ ⰻ̄ ⱂⱃⰹⰻ̄ⰿⰵⱅⰵ · ⰴⰰ ⱃⰰⰴⱁⱄⱅⱐ ⰲⰰⱎⰰ ⰹ̄ⱄⱂⰾⱏⱀⰵⱀⰰ ⰱⱘⰴⰵⱅⱏ ·
Ⱄⰻ ⰲⱏ ⱂⱃⰹⱅⱏⱍⰰⱈ ⰳ҃ⰾⰰⱈⱏ ⰲⰰⰿⱏ · ⱂⱃⰹⰴⰵⱅⱏ ⰳⱁⰴⰹⱀⰰ · ⰵ̄ⰳⰴ̄ⰰ ⰽⱐ ⱅⱁⰿⱁⱆ ⰲⱏ ⱂⱃⰹⱅⱏⱍⰰⱈⱏ ⱀⰵ ⰳ҃ⰾⱙ ⰲⰰⰿⱏ · ⱀⱏ ⱀⰵ ⱁ̄ⰱⰹⱀⱁⱆⱔ̄ ⱄⱔ ⱁ̄ ⱁ̄ⱌ҃ⰹ ⰲⱏⰸⰲⱑⱎⱅⰰⱙ̄ ⰲⰰⰿ ·
Ⰲⱏ ⱅⱏ ⰴⰵⱀⱐ ⰲⱏ ⰻ̄ⰿⱔ ⰿⱁⰵ̄ ⰲⱏⱄⱂⱃⱁⱄⰹⱅⰵ · ᾽ⰻ ⱀⰵ ⰳ҃ⰾⱙ ⰲⰰⰿⱏ · ⱑ̄ⰽⱁ ⰰ̄ⰸⱐ ⱁ̄ⱆⰿⱁⰾⱙ ⱁ̄ⱌ҃ⰰ ⱁ̄ ⰲⰰⱄⱏ ·
ⱄⰰⰿⱏ ⰱⱁ ⱁ̄ⱌ҃ⱐ ⰾⱓⰱⰹⱅⱏ ⰲⱏⰻ · Ⱑ̄ⰽⱁⰶⰵ ⰲⱏⰹ ⰿⱔ ⰲⱏⰸⰾⱓⰱⰻⱄⱅⰵ · ⰻ̄ ⰲⱑ̄ⱃⱁⰲⰰⱄⱅⰵ · ⱑ̄ⰽⱁ ᾽ⱁⱅⱏ ⰱ҃ⰰ ⰻ̄ⰸⰹⰴⱏ ·
᾽ⰻ ⰻ̄ⰸⰻⰴⱏ ⱁⱅ҃ ⰱ҃ⰰ ⰻ̄ ⱂⱃⰹⰴⱏ ⰲⱏ ⰲⰵⱄⱏ ⰿⰹⱃⱏ · Ⱂⰰⰽⱏⰹ ⱁ̄ⱄⱅⰰⰲⰾⱑⱙ̄ ⰲⰵⱄⱐ ⰿⰹⱃⱏ · ⰻ̄ ⰻ̄ⰴⱘ ⰽⱏ ⱁ̄ⱌ҃ⱓ ·
Ⰳ҃ⰾⰰⱎⱔ ⰵ̄ⰿⱁⱆ ⱁ̄ⱆⱍⰵⱀⰹⱌⰹ ⰵ̄ⰳⱁ · Ⱄⰵ ⱀⱏⰻⱀⱑ ⱀⰵ ⱁ̄ⰱⰹⱀⱁⱆ᾽ⱔ ⱄⱔ ⰳ҃ⰾⰵⱎⰹ · ⰰ̄ ⱂⱃⰹⱅⱏⱍⱔ ⱀⰻⰽⱁⰵ̄ⱔ̄ⰶⰵ ⱀⰵ ⰳ҃ⰾⰵⱎⰹ ·
ⱀⱏⰻⱀⱑ ⰲⱑⰿⱏ ⱑ̄ⰽⱁ ⰲⱑⱄⰻ ⰲⱏⱄⱑ · ⰻ̄ ⱀⰵ ⱅⱃⱑⰱⱁⱆⰵ̄ⱎⰻ ⰴⰰ ⰽⱅⱁ ⱅⱔ ⰲⱏⱂⱃⰰⱎⰰⰵ̄ⱅⱏ · ⱁ̄ ⱄⰵⰿⱏ ⰲⱑⱃⱁⱆⰵ̄ⰿ · ⱑ̄ⰽⱁ ⱁ̄ⱅⱏ ⰱ҃ⰰ ⰵ̄ⱄⰹ ⰻ̄ⱎⰵⰾⱏ ·
Ⱉⱅ̄̄ⱏⰲⱑⱎⱅⰰ ⰻ̄ⰿⱏ ⰻ̄ⱄ҃ⱏ · Ⱀⱏⰹⱀⱑ ⰾⰹ ⰲⱑⱃⱁⱆⰵ̄ⱅⰵ ·
Ⱄⰵ ⰳⱃⱔⰴⰵⱅⱏ ⰳⱁⰴⰹⱀⰰ ⰻ̄ ⱀⱏⰻⱀⱑ ⱂⱃⰹⰴⰵ · Ⰴⰰ ⱃⰰⰸⰹⰴⰵⱅⱏ ⱄⱔ ⰽⱏⰶⰴⱁ ⰲⱏ ⱄⰲⱁ᾽ⱑ ⱄⰹ · ⰻ̄ ⰿⱔ ⰵ̄ⰴⰻⱀⱁⰳⱁ ⱁ̄ⱄⱅⰰⰲⰹⱅⰵ · ⰻ̄ ⱀⱑⱄⰿⱏ̄ ⰵ̄ⰴⰹⱀⱏ · ⱑ̄ⰽⱁ ⱁ̄ⱌ҃ⱏ ⱄⱏ ⰿⱀ̄ⱁⱙ̄ ⰵ̄ⱄⱅⱏ ·
ⱄⰹ ⰳ҃ⰾⰰⱈⱏ ⰲⰰⰿⱏ ⰴⰰ ⰲⱏ ⰿⱐⱀⱑ ⰿⰹⱃⱏ ⰻ̄ⰿⰰⱅⰵ · Ⰲⱏ ⰲⱏⱄⰵⰿⱏ ⰿⰹⱃⱑ ⱄⰽⱃⱏⰱⱏⱀⰻ ⰱⱘⰴⰵⱅⰵ · ⱀⱏ ⰴⱃⱏⰸⰰⰻ̄ⱅⰵ · ⰰ̄ⰸⱐ ⰱⱁ ⱂⱁⰱⱑⰴⰹⱈⱏ ⰲⱏⱄⰵⰳⱁ ⰿⰻⱃⰰ ·

ⱄⰹ ⰳ҃ⰾⰰ ⰻ̄ⱄ҃ⱏ · Ⰻ̄ ⰲⱏⰸⰲⰵⰴⱏ ⱁ̄ⱍⰹ ⱄⰲⱁⰻ̄ ⱀⰰ ⱀ҃ⰱⱁ ᾽ⰻ ⱃⰵⱍⰵ · ῾Ⱉ҃̄̄ⱍⰵ Ⱂⱃⰹⰴⰵ ⰳⱁⰴⰹⱀⰰ ⱂⱃⱁⱄⰾⰰⰲⰹ ⱄ҃ⱀⰰ ⱄⰲ̄ⱁⰵ̄ⰳⱁ · ⰴⰰ ⰻ̄ ⱄ҃ⱀⱏ ⱅⰲⱁⰻ̄ ⱂⱃⱁⱄⰾⰰⰲⰹⱅⱏ ⱅⱔ ·
Ⱑ̄ⰽⱁⰶⰵ ⰴⰰⰾⱏ ⰵⰿⱁⱆ ⰵ̄ⱄⰹ ⰲⰾⰰⱄⱅⱐ ⰲⱐⱄⱑⰽⱁⱔ̄ ⱂⰾⱏⱅⰹ · ⰴⰰ ⰲⱐⱄⰵ ⰵ̄ⰶⰵ ⰵ̄ⰿⱁⱆ ⰵ̄ⱄⰹ ⰴⰰⰾⱏ · ⰴⰰⱄⱅⱏ ⰻ̄ⰿⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ ·
Ⱄⰵ ⰶⰵ ⰵ̄ⱄⱅⱏ ⰶⰹⰲⱁⱅⱏ ⰲⱑⱍⱐⱀⱏⰹⰻ̄ · ⰴⰰ ⰸⱀⰰⱙ̄ⱅⱏ ⱅⱔ ⰵ̄ⰴⰹⱀⱁⰳⱁ ⰻ̄ⱄⱅⰹⱀⱀ̄ⰰⰰ̄ⰳⱁ ⰱ҃ⰰ · ⰻ̄ ⰵ̄ⰳⱁⰶⰵ ⱂⱁⱄⱏⰾⰰ ⰻ̄ⱄ҃ⱈⰰ ·
Ⰰ̄ⰸⱏ ⱂⱃⱁⱄⰾⰰⰲⰻⱈⱏ ⱅⱔ ⱀⰰ ⰸⰵⰿⰾ҃ⰻ · ⰴⱑⰾⱁ ⱄⱏⰲⱃⱏⱎⰹⱈⱏ · Ⰵ̄ⰶⰵ ⰴⰰⰾⱏ ⰵ̄ⱄⰹ ⰿⱐⱀⱑ ⰴⰰ ⱄⱏⱅⰲⱁⱃⱙ ·
Ⰻ ⱀⱏⰹⱀⱑ ⱂⱃⱁⱄⰾⰰⰲⰹ ⰿⱔ ⱁ̄ⱍ҃ⰵ ⱁ̄ⱆ ⱅⰵⰱⰵ ⱄⰰⰿⱁⰳⱁ ⱄⰾⰰⰲⱁⱙ̄ · ⱙ̄ⰶⰵ ⰻ̄ⰿⱑⱈⱏ ⱂⱃⱑⰶⰴⰵ · ⰴⰰⰶⰵ ⱀⰵ ⰱⱏⰹⱄ҃ ⰲⰵⱄⱐ ⰿⰹⱃⱏ ⱁ̄ⱆ ⱅⰵⰱⰵ ·
῾Ⱑⰲⰹⱈⱏ ⰻ̄ⰿⱔ ⱅⰲⱁⰵ ⱍ҃ⰾⰽⱁⰿⱏ · ⱔ̄ⰶⰵ ⰴⰰⰾⱏ ⰵ̄ⱄⰻ ⰿⱐⱀⱑ ⱁ̄ⱅⱏ ⰲⱏⱄⰵⰳⱁ ⰿⰻⱃⰰ · ⱅⰲⱁⰻ̄ ⰱⱑⱎⱔ · ⰻ̄ ⰿⱐⱀⱑ ⱔ̄ ⰴⰰⰾ ⰵ̄ⱄⰹ · ⰻ̄ ⱄⰾⱁⰲⱁ ⱅⰲⱁⰵ̄ ⱄⱏⱈⱃⰰⱀⰹⱎⱔ ·
ⱀⱏⰹⱀⱑ ⱃⰰⰸⱁⱆⰿⱑⱎⱔ · ⱑ̄ⰽⱁ ⰲⱐⱄⱑ ⰵ̄ⰾⰹⰽⱁ ⰴⰰⰾⱐ ⰵ̄ⱄⰹ ⰿⱀⱑ̄ ⱉ̄̄ⱅⱏ ⱅⰵⰱⰵ ⱄⱘⱅⱏ ·
ⰳ҃ⰾⱏⰻ ⱔ̄ⰶⰵ ⰴⰰⰾ ⰵ̄ⱄⰹ ⰿⱐⱀⱑ ⰴⰰⱈⱏ ⰻ̄ⰿⱏ · ⰻ̄ ⱅⰹ ⱂⱃⰹⱔ̄ⱄⱔ ⱔ̄ · ⰻ̄ ⱃⰰⰸⱁⱆⰿⱑⱎⱔ ⰲⱏ ⰻ̄ⱄⱅⰹⱀⱘ · ⱑ̄ⰽⱁ ⱁⱅ҃ ⱅⰵⰱⰵ ⰻ̄ⰸⰻⰴⱏ · ⰻ̄ ⰲⱑⱃⱁⰲⰰⱎⱔ ⱑ̄ⰽⱁ ⱅⱏⰹ ⰿⱔ ⱂⱁⱄⱏⰾⰰ
Ⰰ̄ⰸⱐ ⱁ̄ ⱄⰹⱈⱏ ⰿⱁⰾⱙ · Ⱀⰵ ⱁ̄ ⰲⱐⱄⰵⰿⱐ ⰿⰻⱃⱑ ⰿⱁⰾⱙ · ⱀⱏ ⱔ̄ⰶⰵ ⰴⰰⰾⱏ ⰵ̄ⱄⰻ ⰿⱏⱀⱑ · ⱑ̄ⰽⱁ ⱅⰲⱁⰻ̄ ⱄⱘⱅⱏ ·
ⰻ̄ ⰿⱁⱑ ⰲⱏⱄⱑ ⱅⰲⱁⱑ̄ ⱄⱘⱅ · ⰻ̄ ⱅⰲⱁⱑ̄ ⰿⱁⱑ̄ · ⰻ̄ ⱂⱃⱁⱄⰾⰰⰲⰹⱈⱏ ⱄⱔ ⰲⱏ ⱀⰻⱈⱏ ·
ⰻ̄ ⰽⱐ ⱅⱁⰿⱁⱆ ⱀⱑⱄⰿⱏ ⰲⱏ ⰲⱐⱄⰵⰿⱏ ⰿⰻⱃⱑ · ⰻ̄ ⱄⰹⰻ̄ ⰲⱏ ⰲⱏⱄⰵⰿⱏ ⰿⰹⱃⱑ ⱄⱘⱅⱏ · ⰻ̄ ⰰ̄ⰸⱐ ⰽⱐ ⱅ\ⰵ҃ⰱⱑ ⰳⱃⱔⰴⱘ · Ⱁ̄ⱍ҃ⰵ ⱄ҃ⱅⱏⰻ ⱄⱏⰱⰾⱓⰴⰹ ⱔ̄ ⰲⱏ ⰻ̄ⰿⱔ ⱅⰲⱁⰵ̄ · Ⱔ̄ⰶⰵ ⰴⰰⰾ ⰵ̄ⱄⰹ ⰿⱀ̄ⱑ · ⰴⰰ ⰱⱘⰴⱘⱅⱏ ⰵ̄ⰴⰹⱀⱁ · ⱑ̄ⰽⱁⰶⰵ ⰻ̄ ⰿⱏⰹ ·
Ⰵ̄ⰳⰴⰰ ⰱⱑⱈⱏ ⱄⱐ ⱀⰻⰿⰻ ⰲⱏ ⰲⱐⱄⰵⰿ ⰿⰹⱃⱑ · Ⰰ̄ⰸⱐ ⱄⱐⰱⰾⱓⰴⰰⰰ̄ⱈⱏ ⱔ̄ ⰲⱏ ⰻ̄ⰿⱔ ⱅⰲⱁⰵ̄ · ⱔ̄ⰶⰵ ⰴⰰⰾⱏ ⰵ̄ⱄⰻ ⱄⰹ ⰿⱐⱀⱑ · ⱄⱏⱈⱃⰰⱀⰻⱈⱏ ⱔ̄ · ⰻ̄ ⱀⰻⰽⱅ̄ⱁⰶⰵ ⱁⱅ҃ ⱀⰻⱈⱏ ⱀⰵ ⱂⱁⰳⱏⰻⰱⰵ · ⱅⱏⰽⱐⰿⱁ ⱄ҃ⱀⱏ ⱂⱁⰳⱏⰻⰱⱑⰾⱐⱀⱏⰻ · ⰴⰰ ⱄⱏⰱⱘⰴⱘⱅⱏ ⱄⱔ ⰽⱐⱀⰻⰳⱏⰻ ·
Ⱀⱏⰻⱀⱑ ⰶⰵ ⰽⱐ ⱅⰵⰱⱑ ⰳⱃⱔⰴⱘ · Ⰻ̄ ⱄⰻ ⰳ҃ⰾⱙ ⰲⱏ ⰲⱐⱄⰵⰿⱐ ⰿⰻⱃⱑ · ⰴⰰ ⰻ̄ⰿⱘⱅⱏ ⱃⰰⰴⱁⱄⱅⱐ ⰿⱁⱙ̄ ⰻ̄ⱄⱂⰾⱏⱀⰵⱀⱘ ⰲⱏ ⱄⰵⰱⱑ · ⰽⱁⱌ҃ ··̅ -
Ⰰ̄ⰸⱐ ⰴⰰⱈⱏ ⰻ̄ⰿⱏ ⱄⰾⱁⰲⱁ ⱅⰲⱁⰵ̄ · ⰻ̄ ⰲⰵⱄⱐ ⰿⰻⱃⱏ ⰲⱏⰸⱀⰵⱀⰰⰲⰹⰴⱑ ᾽ⱔ · ⱑ̄ⰽⱁ ⱀⰵ ⱄⱘⱅⱏ ⱁⱅ҃ ⰲⱐⱄⰵⰳⱁ ⰿⰻⱃⰰ · ⱑ̄ⰽⱁ ⰻ̄ ⰰ̄ⰸⱐ ⱁⱅ҃ ⰲⱐⱄⰵⰳⱁ ⰿⰻⱃⰰ ⱀⱑⱄ᾽ⰿⱐ ·
Ⱀⰵ ⰿⱁⰾⱙ ⰴⰰ ⰲⱐⰸⱐⰿⰵⱎⰻ ⱔ̄ ⱁⱅ҃ ⰲⱐⱄⰵⰳⱁ ⰿⰹⱃⰰ · ⱀⱏ ⰴⰰ ⱄⱏⰱⰾⱓⰴⰵⱎⰹ ⱔ̄ ⱁⱅ҃ ⱀⰵⱂⱃⰹⱑ̄ⰸⱀⰻ ·
Ⱉ̄\ⱅⱏ ⰲⱏⱄⰵⰳⱁ ⰿⰻⱃⰰ ⱀⰵ ⱄⱘⱅⱏ · ⱑ̄ⰽⱁ ⰰ̄ⰸⱐ ⱁⱅ҃ ⰲⱐⱄⰵⰳⱁ ⰿⰻⱃⰰ ⱀⱑⱄⰿ̄ⱏ ·
ⱄ҃ⱅⰹ ⱔ̄ ⰲⱐ ⰻ̄ⱄⱅⰹⱀⱘ · ⱄⰾⱁⰲⱁ ⱅⰲⱁⰵ̄ ⰻ̄ⱄⱅⰻⱀⰰ ⰵ̄ⱄⱅⱏ ·
Ⱑⰽⱁⰶⰵ ⱅⱏⰹ ⰿⱔ ⱂⱁⱄⱐⰾⰰ ⰲⱏ ⰲⰵⱄⱐ ⰿⰻⱃⱏ · ᾽ⰻ ⰰ̄ⰸⱐ ⱂⱁⱄⱏⰾⰰⱈⱏ ⱔ̄ ⰲⱏ ⰲⰵⱄⱐ ⰿⰻⱃⱏ ·
ⰻ̄ ⰸⰰⱀⰵ ⰰ̄ⰸⱐ ⱄ҃ⰲⱎⱅⰰ᾽ⱙ ⱄⱔ ⱄⰰⰿⱏ · ⰴⰰ ⰱⱘⰴⱘⱅⱏ ⰻ̄ ⱅⰻ ⱄ҃ⰲⱎⱅⰵⱀⰻ ⰲⱐ ᾽ⰻⱄ{ⱄ}ⱅⰻⱀⱘ ·
Ⱀⰵ ⱁ̄ ⱄⰹⱈⱏ ⰿⱁⰾⱙ ⱅⱐⰽⱐⰿⱁ · Ⱀⱏ ⰻ̄ ⱁ̄ ⰲⱑⱃⱁⱆⱙ̄ⱎⱅⰻⰻ̄ⱈⱏ ⱄⰾⱁⰲⰵⱄⰵⰿⱏ ⰻ̄ⱈⱏ ⰲⱏ ⰿⱔ ·
ⰴⰰ ⰲⱏⱄⰹ ⰵ̄ⰴⰹⱀⱁ ⱄⱘⱅⱏ · Ⱑ̄ⰽⱁⰶⰵ ⰻ̄ ⱅⱏⰻ ⱁ̄ⱍ҃ⰵ ⰲⱐ ⰿⱐⱀⱑ · ⰹ ⰰ̄ⰸⱐ ⰲⱐ ⱅⰵⰱⱑ · ⰴⰰ ⰻ̄ ⱅⰹ ⰲⱏ ⱀⰰⱄⱏ ⰵ̄ⰴⰹⱀⱁ ⰱⱘⰴⱘⱅⱏ · ⰴⰰ ⰻ̄ ⰲⰵⱄⱐ ⰿⰹⱃⱏ ⰲⱑⱃⱘ ⰻ̄ⰿⰵⱅⱏ · ⱑ̄ⰽⱁ ⱅⱏⰹ ⰿⱔ ⱂⱁⱄⱏⰾⰰ ·
ⰻ̄ ⰰ̄ⰸⱐ ⱄⰾⰰⰲⱘ ᾽ⱙⰶⰵ ⰴⰰⰾⱏ ⰵ̄ⱄⰹ ⰿⱐⱀⱑ · ⰴⰰⱈⱏ ⰻ̄ⰿⱏ · ⰴⰰ ⰱⱘⰴⱘⱅⱏ ⰵ̄ⰴⰹⱀⱁ · ⱑ̄ⰽⱁⰶⰵ ⰻ̄ ⰿⱏⰻ ⰵ̄ⰴⰹⱀⱁ ·
ⰻ̄ ⰰ̄ⰸⱐ ⰲⱐ ⱀⰻⱈⱏ ⰻ̄ ⱅⰹ ⰲⱏ ⰿⱐⱀⱑ · ⰴⰰ ⰱⱘⰴⱘⱅⱏ ⱄⱏⰲⱃⱏⱎⰵⱀⰻ ⰲⱏ ⰵ̄ⰴⰹⱀⱁ · ⰻ̄ ⰴⰰ ⱃⰰⰸⱁⱆⰿⱑⰵ̄ⱅ ⰲⰵⱄⱐ ⰿⰹⱃⱏ · ⱑ̄ⰽⱁ ⱅⱏⰹ ⰿⱔ ⱂⱁⱄⱐⰾⰰ · ⰻ̄ ⰲⱏⰸⰾⱓⰱⰻⰾⱏ ⱔ̄ ⰵ̄ⱄⰹ · ⱑ̄ⰽⱁⰶⰵ ⰻ̄ ⰿⱔ ⰲⱏⰸⰾⱓⰱⰻ
ⱁ̄ⱍ҃ⰵ · Ⱔ̄ⰶⰵ ⰴⰰⰾⱏ ⰵ̄ⱄⰹ ⰿⱐⱀⱑ · Ⱈⱁⱎⱅⱘ · ⰴⰰ ⰻ̄ⰴⰵⰶⰵ ⰵ̄ⱄⰿⱏ ⰰ̄ⰸⱏ · ⰻ̄ ⱅⰹ ⰱⱘⰴⱘⱅⱏ ⱄⱏ ⰿⱀ̄ⱁⱙ̄ · ⰴⰰ ⰲⰹⰴⱔⱅⱏ ⱄⰾⰰⰲⱘ ⰿⱁⱙ̄ · ⱙ̄ⰶⰵ ⰴⰰⰾⱏ ⰵ̄ⱄⰻ ⰿⱐⱀⱑ · ⱑⰽⱁ ⰲⱏⰸⰾⱓⰱⰻⰾⱏ ⰿⱔ ⰵ̄ⱄⰹ · Ⱂⱃⱑ{ⱂⱃⱑ}ⰶⰴⰵ ⱄⱏⰾⱁⰶⰵⱀⰻⱑ ⰲⱏⱄⰵⰳⱁ ⰿⰹⱃⰰ ·
῾Ⱉ̄ⱍ҃ⰵ ⱂⱃⰰⰲⰵⰴⱏⱀⱏⰹ · ⰻ̄ ⰲⰵⱄⱐ ⰿⰹⱃⱏ ⱅⰵⰱⰵ ⱀⰵ ⱂⱁⰸⱀⰰ · Ⰰ̄ⰸⱏ ⰶⰵ ⱅⱔ ⱂⱁⰸⱀⰰⱈⱏ · ⰻ̄ ⱄⰹⰻ̄ ⱂⱁⰸⱀⰰⱎⱔ · Ⱑ̄ⰽⱁ ⱅⱏⰻ ⰿⱔ ⱂⱁⱄⱐⰾⰰ ·
ⰻ̄ ⱄⱏⰽⰰⰸⰰⱈ ⰻ̄ⰿⱏ ⰻ̄ⰿⱔ ⱅⰲⱁⰵ̄ · ⰻ̄ ⱄⱏⰽⰰⰶⱙ · ⰴⰰ ⰾⱓⰱⱏⰹ ⰵ̄ⱙ̄ⰶⰵ ⰿⱔ ⰵ̄ⱄⰹ ⰲⱏⰸⰾⱓⰱⰹⰾⱏ ⰲⱏ ⱀⰻⱈ ⰱⱘⰴⰵⱅⱏ · ⰻ̄ ⰰ̄ⰸ ⰲⱐ ⱀⰻⱈⱏ · ⰽⱁⱌ҃ ·

Ⱄⰹ ⱃⰵⰽⱏ ⰻ̄ⱄ҃ⱏ ⰻ̄ⰸⰻⰴⰵ ⱄⱏ ⱁ̄ⱆⱍⰵⱀⰻⰽⱏⰻ ⱄⰲⱁⰻ̄ⰿⰻ · ⱀⰰ ⱁ̄ⱀⱏ ⱂⱁⰾⱏ ⱂⱁⱅⱁⰽⰰ ⰽⰵⰴⱃⱏⱄⰽⰰ̄ · ⰻ̄ⰴⰵⰶⰵ ⰱⱑ ⰲⱃⱏⱅⱏ · Ⰲⱏ ⱀⱐⰶⰵ ⰲⱏⱀⰻⰴⰵ ⱄⰰⰿⱏ · ⰻ̄ ⱁ̄ⱆⱍⰵⱀⰹⱌⰻ ᾽ⰵⰳⱁ ·· · -
Ⰲⱑⰴⱑⰰ̄ⱎⰵ ⰶⰵ ⰻ̄ⱓ̄ⰴⰰ ⰿⱑⱄⱅⱁ · Ⱑ̄ⰽⱁ ⰿⱀⱁⰶⰹⱌⰵⱙ̆ ⱄⱏⰱⰻⱃⰰⰰ̄ⱎⰵ ⱄⱔ ⰻ̄ⱄ҃ⱏ · ⱄⱏ ⱁ̄ⱆⱍⰵⱀⰻⰽⱏⰻ ⱄⰲⱁⰻ̄ⰿⰻ ·
Ⰻ̄ⱓ̄ⰴⰰ ⰶⰵ ⱂⱃⰻⰵ̄ⰿⱏ ⱄⱂ̄ⰻⱃⱘ · Ⱉⱅ̄̄ⱏ ⰰ̄ⱃⱈ̄ⰻⰵ̄ⱃⰵⰻ̄ ⰻ̄ ⱇⰰⱃⰻⱄⰵⰻ̄ ⱄⰾⱁⱆⰳⱏⰹ ⰻ̄ ⱂⱃⰹⰴⰵ ⱅⰰⰿⱁ · ⱄⱏ ⱄⰲⱑⱅⰻⰾⱐⱀⰹⰽⱏⰹ ⰻ̄ ⱄⰲⱑⱎⱅⰰⰿⰻ · ⰻ̄ ⱁ̄ⱃⱘⰶⰹⰻ̄ ·
Ⰻ̄ⱄ҃ⱏ ⰶⰵ ⰲⱑⰴⱏⰹ ⰲⱏⱄⱑ ⰳⱃⱔ̄ⰴⱘⱎⱅⰰⰰ̄ ⱀⰰ ⱀⱐ · Ⰻ̄ⱎⰵⰴⱏ ⱃⰵⱍⰵ ⰻ̄ⰿⱏ · ⰽⱁⰳⱁ ⰻ̄ⱎⱅⰵⱅⰵ ·
Ⱉⱅ̄̄ⰲⱑⱎⱅⰰⱎⱔ ⰵ̄ⰿⱁⱆ · ⰻ̄ⱄ҃ⰰ ⱀⰰⰸⰰⱃⰵⰰ̄ · ⰳ҃ⰾⰰ ⰻ̄ⰿⱏ ᾽҃ⰻⱄⱏ · ⰰ̄ⰸⱐ ⰵ̄ⱄⰿ̄ⱏ · ⱄⱅⱁⱑ̄ⱎⰵ ⰶⰵ ⰻ̄ⱓⰴⰰ ⱄⱐ ⱀⰻⰿⰹ · ⰺ̄ⰶⰵ ⰻ̄ ⱂⱃⱑⰴⰰⱑ̄ⰰⱎⰵ ·
ⱑ̄ⰽⱁ ⱃⰵⱍⰵ ⰻ̄ⰿⱏ ⰰ̄ⰸⱐ ⰵ̄ⱄ᾽ⰿⱏ · ⰻ̄ⰴⱘ ⰲⱏⱄⱂ̄ⱔⱅⱐ · ⰻ̄ ⱂⰰⰴⱘ ⱀⰰ ⰸⰵⰿⰻ ·
Ⱂⰰⰽⱏⰹ ⰶⰵ ⱔ̄ ⰲⱏⱂⱃⱁⱄⰹ ᾽҃ⰻⱄⱏ · ⰽⱁⰳⱁ ⰻ̄ⱎⱅⰵⱅⰵ · Ⱁ̄ⱀⰻ ⰶⰵ ⱃⱑⱎⱔ ⰻ̄ⱄ҃ⰰ ⱀⰰⰸⰰⱃⰵⰰ̄ ·
Ⱉⱅ̄̄ⰲⱑⱎⱅⰰ ⰻ̄ⰿⱏ ⰻ̄ⱄ҃ⱏ · Ⱃⱑⱈⱏ ⰲⰰⰿⱏ ⱑ̄ⰽⱁ ⰰ̄ⰸⱐ ⰵ̄ⱄⰿ̄ⱏ · ⰰ̄ⱎⱅⰵ ⱁ̄ⱆⰱⱁ ⰿⰵⱀⰵ ⰻ̄ⱎⱅⰵⱅⰵ · ⱀⰵ ⰴⱑⰻ̄ⱅⰵ ⱄⰹⱈⱏ ⰻ̄ⱅⰻ ·
ⰴⰰ ⱄⱏⰱⱘⰴⰵⱅⱏ ⱄⱔ ⱄⰾⱁⰲⱁ · ⰵ̄ⰶⰵ ⱃⰵⱍⰵ · ⱑ̄ⰽⱁ ⱔ̄ⰶⰵ ⰴⰰⰾⱏ ⰵ̄ⱄⰹ ⰿⱐⱀⱑ ⱀⰵ ⱂⱁⰳⱁⱆⰱⰻⱈⱏ ⱀⰻ ⰵⰴⰹⱀⱁⰳⱁ ⰶⰵ ⱁ̄ⱅⱏ ⱀⰻⱈⱏ ·
Ⱄⰹⰿⱁⱀⱏ ⰶⰵ ⱂⰵⱅⱃⱏ · ᾽ⰻⰿⱏⰻ ⱀⱁⰶⱐ ᾽ⰻⰸ᾽ⰲⰾⱑⱍⰵ · ⰻ̄ ⱁ̄ⱆⰴⰰⱃⱐ ⱃⰰⰱⰰ ⰰ̄ⱃⱈⰹⰵ̄ⱃⰵⱁ̄ⰲⰰ ⱁ̄ⱆⱃⱑⰸⰰ ⰵ̄ⰿⱁⱆ ⱁ̆ⱆⱈⱁ ⰴⰵⱄⱀⱁⰵ̄ · Ⰱⱑ ⰶⰵ ⰻ̄ⰿⱔ ⱃⰰⰱⱁⱆ ⰿⰰ᾽ⰾⱈ̄ⱏ ·
Ⱃⰵⱍⰵ ⰶⰵ ⰻ̄ⱄ҃ⱏ ⱂⰵⱅⱃⱁⰲⰹ · ⰲⱐⱀⱐⰸⰻ ⱀⱁⰶⱐ ⰲⱏ ⱀⱁⰶⱐⱀⰹⱌⱘ · Ⱍⰰⱎⱘ ᾽ⱙⰶⰵ ⰴⰰⱄⱅⱏ ⰿⱐⱀⱑ ⱁ̄ⱌ҃ⱏ · ⱀⰵ ⰻ̄ⰿⰰⰿⱏ ⰾⰻ ⱂⰹⱅⰻ ᾽ⰵⱔ̄ ·
ⱄⱂⰹⱃⰰ ⰶⰵ ⰻ̄ ⱅⱏⰻⱄⱘⱎⱅⱏⱀⰹⰽ · ⰻ̄ ⱄⰾⱁⱆⰳⱏⰻ ⰻ̄᾽ⱓⰴⰵⰻ̆ⱄⰽⱏⰹ · ⱔ̄ⱄⱔ ⰻ̄ⱄ҃ⰰ · ⰻ̄ ⱄⱏⰲⱔⰸⰰⱎⱔ ⰻ̄ ·
Ⰻ̄ ⰲⱑⱄⱔ ⰻ̄ ⰽⱐ ⰰ̄ⱀⱀ̄ⱑ ⱂⱃⱏⰲⱑⰵ̄ · ⰱⱑ ⰱⱁ ⱅⰵⱄⱅⱐ ⰽⰰⰻ̄ⰰ̄ⱇⱑ · ⰺ̄ⰶⰵ ⰱⱑ ⰰ̄ⱃⱈ̄ⰹⰵ̄ⱃⰵⰻ̄ ⰾⱑⱅⱁⱆ ⱅⱁⰿⱁⱆ ·
ⰱⱑ ⰶⰵ ⰽⰰⰻ̄ⰰ̄ⱇⰰ · ⰴⰰⰲⱏⰻⰻ̄ ⱄⱏⰲⱑⱅⱏ ⰻ̄ⱓ̄ⰴⰵⱁ̄ⰿⱏ · ⱑ̄ⰽⱁ ⱁ̄ⱆⱀⱑⰵ̄ ⰵ̄ⱄⱅⱏ · ⰵ̄ⰴⰻⱀⱁⰿⱁⱆ ⱍ҃ⰾⰽⱁⱆ ⱁ̄ⱆⰿⱐⱃⱑⱅⰻ ⰸⰰ ⰾⱓⰴⰹ ·
Ⱂⱁ ᾽҃ⰻ̄ⱄⱑ ⰶⰵ ⰻ̄ⰴⱑⰰ̄ⱎⰵ ⱄⰻⰿⱁⱀⱏ ⱂⰵⱅⱃⱏ · ⰻ̄ ⰴⱃⱁⱆⰳⱏⰹ ⱁ̄ⱆⱍⰵⱀⰻⰽⱐ · ⱁ̄ⱆⱍⰵⱀⰹⰽ ⰶⰵ ⱅⱏ ⰱⱑ ⰸⱀⰰⰵⰿⱐ ᾽ⰰⱃⱈ̄ⰹⰵ̄ⱃⰵⱁⱆ · Ⰲⱏⱀⰻⰴⰵ ⰶⰵ ⱄⱏ ⰻ̄ⱄ҃ⰿⱏ ⰲⱏ ⰴⰲⱁⱃⱏ ⰰ̄ⱃⱈ̄ⰻⰵ̄ⱃⰵⱁ̄ⰲⱏ ·
Ⱂⰵⱅⱃⱏ ⰶⰵ ⱄⱅⱁⱑ̄ⰰ̄ⱎⰵ ⱂⱃⰹ ⰴⰲ̄ⱏⱃⰵⱈⱏ ⰲⱏⱀⱑ · ⰻ̄ⰸⰻⰴⰵ ⰶⰵ ⱁ̄ⱆⱍⰵⱀⰹⰽⱐ ⱅⱐ · ⰺ̄ⰶⰵ ⰱⱑ ⰸⱀⰰⰵ̄ⰿⱏ ⰰ̄ⱃⱈ̄ⰻ᾽ⰵⱃⰵⱁ̄ⱆ · Ⰻ̄ ⱃⰵⱍⰵ ⰴⰲⰵ҃ⱃⱐⱀⰻⱌⰻ · ⰻ̄ ⰲⱏⰲⰵⰴⰵ ⱂⰵⱅⱃⰰ ·
ⰳ҃ⰾⰰ ⰶⰵ ⱃⰰⰱⰰ ⱂⰵⱅⱃⱁⰲⰹ · Ⰵ̄ⰴⰰ ⰻ̄ ⱅⱏⰹ ⱁ̄ⱅⱏ ⱁ̄ⱆⱍⰵⱀⰹⰽⱐ ⰵ̄ⱄⰹ ⱍ҃ⰾⰽⰰ ⱄⰵⰳⱁ · ⰳ҃ⰾⰰ ⱁ̄ⱀⱏ ⱀⱑⱄⰿⱏ ·
ⱄⱅⱁⱑ\ⱈⱘ ⰶⰵ ⱃⰰⰱⰹ ⰻ̄ ⱄⰾⱁⱆⰳⱏⰻ ⱁ̄ⰳⱀⱐ ⱄⱏⱅⰲⱁⱃⱐⱎⰵ · ⱑ̄ⰽⱁ ⰸⰹⰿⰰ ⰱⱑ · ⰻ̄ ⰳⱃⱑⰰ̄ⱈⱘ ⱄⱔ · ⰱⱑ ⰶⰵ ⱄⱏ ⱀⰹⰿⰻ ⱂⰵⱅⱃⱏ ⱄⱅⱁⱔ̄ ⰻ̄ ⰳⱃⱑⱔ̄ ⱄⱔ ·
Ⰰ̄ⱃⱈⰻⰵ̄ⱃⰵⰻ̄ ⰶⰵ ⰲⱏⱂⱃⱁⱄⰹ ⰻ̄ⱄ҃ⰰ · ⱁ̄ ⱁ̄ⱆⱍⰵⱀⰻⱌⱑⱈⱏ ⰻ̄ ⱁ̄ ⱁ̄ⱆⱍⰵⱀⰹⰻ̄ ⰵ̄ⰳⱁ ·
Ⱉⱅ̄̄ⱏⰲⱑⱎⱅⰰ ⰵ̄ⰿⱁⱆ ⰻ̄ⱄ҃ⱏ Ⰰ̄ⰸⱐ ⱀⰵ ⱁ̄ⰱⰻⱀⱁⱆⱔ̄ ⱄⱔ ⰳ҃ⰾⰰⱈⱏ ⰲⱏ ⱄⰵⰿⱁⱆ ⰿⰻⱃⱁⱆ · Ⰰ̄ⰸⱐ ⰲⱏⱄⰵⰳⰴ̄ⰰ ⱁ̄ⱆⱍⰻⱈⱏ Ⱀⰰ ⱄⱐⱀⱐⰿⰻⱎⱅⰻⱈⱏ · ⰻ̄ ⰲⱏ ⱌ҃ⱃⰽⰲⰰⱈⱏ · ⰻ̄ⰴⰵⰶⰵ ⰲⱏⱄⰻ ⰻ̄ⱓ̄ⰴⰵⰻ̄ ⱄⱏⱀⰵⰿⰾ҃᾽ⱙⱅⱏ ⱄⱔ · ⰻ̄ ⱅⰰⰻ̄ⱀⰵ ⰳ҃ⰾⰰⱈⱏ ⱀⰹⱍⰵⱄⱁⰶⰵ ·
ⱍⱐⱅⱁ ⰿⱔ ⰲⱏⱂⱃⰰⱎⰰⰵ̄ⱎⰻ · Ⰲⱏⱂⱃⱁⱄⰹ ⱄⰾⱏⰹⱎⰰⰲⱏⱎⱔⱔ̄ · ⱍⱐⱅⱁ ⰳ҃ⰾⰰⱈ ⰻ̄ⰿⱏ · Ⱄⰵ ⱄⰹⰻ̄ ⰲⱑⰴⱔⱅⱏ · ⱑ̄ⰶⰵ ⱃⱑⱈⱏ ⰰ̄ⰸⱐ ·
Ⱄⰻ ⱃⰵⰽⱐⱎⱓ ⰵ̄ⰿⱁⱆ · ῾Ⰵⰴⰹⱀⱏ ⱁ̄ⱅⱏ ⱂⱃⱑⱄⱅⱁⱔ̄ⱎⱅⰹⰻ̄ⱈⱐ ⱄⰾⱁⱆⰳⱏ · Ⱁ̄ⱆⰴⰰⱃⰻ ⰸⰰ ⰾⰰⱀⰻⱅⱘ ⰻ̄ⱄ҃ⱄⰰ · ⱃⰵⰽⱐ · Ⱅⰰⰽⱁ ⰾⰹ ⱉ̄̄ⱅⱏⰲⱑⱎⱅⰰⰲⰰⰵ̄ⱎⰻ ⰰ̄ⱃⱈ̄ⰹⰵ̄ⱃⰵⱁ̄ⰲⰻ ·
Ⱉⱅ҃ⰲⱑⱎⱅⰰ ⰵ̄ⰿⱁⱆ ⰻ̄ⱄ҃ⱏ · Ⰰ̄ⱎⱅⰵ ⰸⱐⰾⱑ ⰳ҃ⰾⰰⱈⱏ ⱄⱐⰲⱑⰴⱑⱅⰵⰾⱐⱄⱅⰲⱁⱆⰻ̄ ⱁ̄ ⰸⱐⰾⱑ · Ⰰ̄ⱎⱅⰵ ⰾⰻ ⰴⱁⰱⱃⱑ · ⱍⱐⱅⱁ ⰿⱔ ⰱⰻⰵ̄ⱎⰹ ·
Ⱂⱁⱄⱐⰾⰰⰶⰵ ⰻ̄ ⰰ̄ⱀⱀ̄ⰰ ⱄⱐⰲⱔⰸⰰⱀⰰ ⰽⱐ ⰽⰰⰻ̄ⰰ̄ⱇⱑ ⰰ̄ⱃ᾽ⱈⰹⰵ̄ⱃⰵⱁ̄ⱆ ·
Ⰱⱑ ⰶⰵ ⱄⰻⰿⱁ҃ⱀⱏ ⱂⰵⱅⱃⱏ · ⱄⱅⱁⱔ̄ ⰻ̄ ⰳⱃⱑⱔ̄ ⱄⱔ · ⱃⱑⱎⱔ ⰶⰵ ⰵ̄ⰿⱁⱆ · ῾Ⰵⰴⰰ ⰻ̄ ⱅⱏⰻ ⱉⱅ҃ ⱁⱆⱍⰵⱀⰻⰽⱐ ⰵ̄ⰳⱁ ⰵ̄ⱄⰻ · Ⱉⱅ̄̄ⱏⰲⱃⱏⰶⰵ ⱄⱔ ᾽ⱁⱀⱏ ⰻ̄ ⱃⰵⱍⰵ ⱀⱑⱄⰿ̄ⱏ ·
Ⰳ҃ⰾⰰ ⰵ̄ⰴⰻⱀⱏ ⱁⱅ҃ ⱃⰰⰱⱐ ᾽ⰰⱃⱈ̄ⰻⰵ̄ⱃⰵⱁ̄ⰲⱏ · ⱘ̄ⰶⰻⰽⰰ ⱄⱏⰹ · Ⰵ̄ⰿⱁⱆⰶⰵ ⱁ̄ⱆⱃⱑⰸⰰ ⱂⰵⱅⱃⱏ ⱁ̄ⱆⱈⱁ · Ⱀⰵ ⰰ̄ⰸⱐ ⰾⰹ ⱅⱔ ⰲⰹⰴⱑⱈⱏ ⰲⱏ ⰲⱃⱏⱅⱑ ⱄⱏ ⱀⰹⰿⱏ ·
Ⱂⰰⰽⱏⰹ ⰶⰵ ⱂⰵⱅⱃⱏ ⱉ̄̄ⱅⰲ̄ⱃⱏⰶⰵ ⱄⱔ · ⰻ̄ ⰰ̄ⰱⰹⰵ̄ ⰽⱁⱆⱃⱏ ⰲⱏⰸ᾽ⰳⰾⰰⱄⰻ ·
Ⰲⱑⱄⱔ ⰶⰵ ⰻ̄ⱄ҃ⰰ ⱉⱅ҃ ⰽⰰⰻ̄ⰰ̄ⱇⰰ ⰲⱏ ⱂⱃⰵⱅⱁⱃⱐ · Ⰱⱑ ⰶⰵ ⰸⰰ ⱁⱆⱅⱃⰰ · Ⰻ̄ ⱅⰹ ⱀⰵ ⰲⱏⱀⰻⰴⱘ ⰲⱏ ⱂⱃⰵⱅⱁⱃⱏ ⰴⰰ ⱀⰵ ⱁ̄ⱄⰽ᾽ⰲⱃⱏⱀⱔⱅⱏ ⱄⱔ · ⱀⱏ ⰴⰰ ⱑ̄ⰴⱔⱅⱏ ⱂⰰⱄⱈⱘ ·· · -
Ⰻ̄ⰸⰹⰴⰵ ⰶⰵ ⱂⰹⰾⰰⱅⱏ ⰽⱐ ⱀⰻⰿⱏ ⰲⱁⱀⱏ · ⰻ̄ ⱃⰵⱍ̄ⰵ · ⰽⱘⱙ̄ ⱃⱑⱍⱐ ⱂⱃⰹⱀⱁⱄⰹⱅⰵ ⱀⰰ ⱍ҃ⰾⰽⰰ ⱄⰵⰳⱁ ·
ⱉⱅ҃ⰲⱑⱎⱅⰰⱎⱔ ⰶⰵ ⰻ̄ ⱃⱑⱎⱔ ⰵ̄ⰿⱁⱆ · ᾽ⰰⱎⱅⰵ ⱀⰵ ⰱⰻ ⱄⱐ ⰱⱏⰻⰾⱏ ⰸⱐⰾⱁⰴⱑⰻ̄ · ⱀⰵ ⰱⰻⰿⱏ ⱂⱃⱑⰴⰰⰾⰻ ⰵ̄ⰳⱁ ⱅⰵⰱⱑ ·
ⱃⰵⱍⰵ ⰶⰵ ⰻ̄ⰿⱏ ⱂⰹⰾⰰⱅⱏ · ⱂⱁⰻ̄ⰿⱑⱅⰵ ⰻ̄ ⰲⱏⰻ · ᾽ⰻ ⱂⱁ ⰸⰰⰽⱁⱀⱁⱆ ⰲⰰⱎⰵⰿⱁⱆ ⱄⱘⰴⰹⱅⰵ ⰵ̄ⰿⱁⱆ · ⱃⱑⱎⱔ ⰶⰵ ⰵ̄ⰿⱁⱆ ⰻ̄᾽ⱓⰴⰵⰻ̄ · ⱀⰰⰿⱏ ⱀⰵ ⰴⱁⱄⱅⱁⰻ̄ⱅⱏ ⱁ̄ⱆⰱⰹⱅⰹ ⱀⰻⰽⱁⰳⱁⰶⰵ ·
ⰴⰰ ⱄⰾⱁⰲⱁ ⰻ̄ ⱄ҃ⰲⱁ ⱄⱐⰱⱘⰴⰵⱅⱏ ⱄⱔ · ⰵ̄ⰶⰵ ⱃⰵⱍⰵ ⰽⰾⰵⱂⰾ̄ⱔ · ⰽⱁⰵ̄᾽ⱙ ⱄⱏⰿⱃⱏⱅⰻⱙ̄ ⱈⱁⱅⱑⰰ̄ⱎⰵ ⱁ̄ⱆⰿⱐⱃⱑⱅⰹ ·
Ⰲⱏⱀⰻⰴⰵ ⰶⰵ ⱂⰰⰽⱏⰻ ⱂⰻⰾⰰⱅⱏ ⰲⱐ ⱂⱃⰵⱅⱁⱃⱐ · ⰻ̄ ⰳⰾⰰⱄⰻ ⰻ̄ⱄ҃ⰰ ⰻ̄ ⱃⰵⱍⰵ ⰵ̄ⰿⱁⱆ · ⱅⱏⰹ ⰾⰻ ⰵ̄ⱄⰹ ⱌ҃ⱃⱏ ⰻ̄᾽ⱓⰴⰵⰻ̄ⱄ̄ⰽⱏ ·
\Ⱉ̄̄ⱅⱏⰲⱑⱎⱅⰰ ⰵ̄ⰿⱁⱆ ⰻ̄ⱄ҃ⱏ · Ⱁ̄ ⱄⰵⰱⱑ ⰾⰻ ⱄⰵ ⱅⱏⰹ ⰳ҃҃ⰾⰵⱎⰹ · ⰻ̄ⰾⰻ ⰻ̄ⱀⰻ ⱅⰵⰱⱑ ⱃⱑⱎⱔ ᾽ⱁ ⰿⱀⱑ ·
Ⱉⱅ҃ⰲⱑⱎⱅⰰ ⱂⰹⰾⰰⱅⱏ · Ⰵ̄ⰴⰰ ⰰ̄ⰸⱐ ⰶⰹⰴⱁⰲⰻⱀⱏ ⰵ̄ⱄⰿ̄ⱏ ⱃⱁⰴⱏ̄ ⱅⰲⱁⰻ̄ · Ⰰ̄ⱃⱈ̄ⰻⰵ̄ⱃⰵⰻ̄ ⱂⱃⱑⰴⰰⱎⱔ ⱅⱔ ⰿⱏⱀⱑ · ⱍⱐⱅⱁ ⰵ̄ⱄⰻ ⱄⱏⱅⰲⱁⱃⰹⰾⱏ  ·
Ⱉⱅ҃ⰲⱑⱎⱅⰰ ⰻ̄ⱄ҃ⱏ · ⱌ҃ⱃⱄⱅⰲⱁ ⰿⱁⰵ̄ ⱀⱑⱄⱅⱏ ⱁ̄ⱅⱏ ⱄⰵⰳⱁ ⰿⰻⱃⰰ · ⰰ̄ⱎⱅⰵ ⱁⱅ҃ ⱄⰵⰳⱁ ⰿⰹⱃⰰ ⰱⰹ ⰱⱏⰻⰾⱁ ⱌ҃ⱃⱄⱅⰲⱁ ⰿⱁⰵ̄ · ⱄⰾⱁⱆⰳⱏⰻ ⱁ̄ⱆⰱⱁ ⰿⱁⱔ̄ · ⱂⱁⰴⰲ̄ⰻⰷⰰⰾⱏⰹ ⱄⱔ ⰱⰹⱎⱔ · ⰴⰰ ⱀⰵ ⱂⱃⱑⰴⰰⱀⱏ ⰱⰹⰿⱏ ⰱⱏⰹⰾⱏ ⰻ̄ⱓ̄ⰴⰵⱁ̄ⰿⱏ · ⱀⱏⰹⱀⱑ ⰶⰵ ⱌ҃ⱃⱄⱅⰲⱁ ⰿⱁⰵ̄ ⱀⱑⱄⱅⱏ ⱁⱅ҃ ⱄⱘⰴⱁⱆ ·
Ⱃⰵⱍⰵ ⰶⰵ ⰵ̄ⰿⱁⱆ ⱂⰹⰾⰰⱅ · ⱁ̄ⱆⰱⱁ ⱌ҃ⱃⱏ ⰾⰻ ⰵ̄ⱄⰻ ⱅⱏⰹ · Ⱁ̄ⱅⱏⰲⱑⱎⱅⰰ ⰻ̄ⱄ҃ⱏ ⱅⱏⰹ ⰳ҃ⰾⰵⱎⰹ · ⱑ̄ⰽⱁ ⱌ҃ⱃⱏ ᾽ⰵⱄ᾽ⰿⱏ ⰰ̄ⰸⱐ · ῾Ⰰⰸⱏ ⱀⰰ ⱄⰵ ⱃⱁⰴⰹⱈ ⱄⱔ · ⰻ̄ ⱀⰵ ⱄⰵ ⱂⱃⰹⰴ ⰲⱏ ⰲⰵⱄⱐ ⰿⰹⱃⱏ · ⰴⰰ ⱄⱏⰲⱑⰴⱑⱅⰵⰾⱄⱅⰲⱁⱆⱙ̄ ⱁ ᾽ⰻⱄⱅⰹⱀⱑ · Ⰲⱏⱄⱑⰽⱐ ⰺ̄ⰶⰵ ⰵ̄ⱄⱅⱏ ⱉⱅ҃ ⰻ̄ⱄⱅⰹⱀⱏⰻ · ⱂⱁⱄⰾⱁⱆⱎⰰⰵ̄ⱅⱏ ⰳⰾⰰⱄⰰ ⰿⱁⱏⰵⰳⱁ ·
ⰳ҃ⰾⰰ ⰵ̄ⰿⱁⱆ ⱂⰹⰾⰰⱅⱏ · ⱍⱐⱅⱁ ⰵ̄ⱄⱅⱏ ⰻ̄ⱄⱅⰹⱀⰰ · ⰻ̄ ⱄⰵ ⱃⰵⰽⱏ · ⱂⰰⰽⱏⰹ ⰻ̄ⰸⰹⰴⰵ ⰽⱐ ⰻ̄ⱓ̄ⰴⰵⱁ̄ⰿⱏ · ⰻ̄ ⰳ҃ⰾⰰ ⰻ̄ⰿⱏ · Ⰰ̄ⰸⱐ ⱀⰻ ⰵ̄ⰴⰹⱀⱁⱔ̄ ⰲⰹⱀⱏⰹ ⱀⰵ ᾽ⱁⰱⱃⱑⱅⰰⱙ̄ ⰲⱏ ⱀⰵⰿⱏ ·
᾽ⰵⱄⱅⱏ ⰶⰵ ⱁ̄ⰱⱏⰹⱍⰰⰻ̄ ⰲⰰⰿⱏ · ·:· ⰴⰰ ⰵ̄ⰴⰹⱀⱁⰳⱁ ⰲⰰⰿⱏ ⱁ̄ⱅⱏⱂⱁⱆⱎⱅⱘ ⱀⰰ ⱂⰰⱄⱈⱘ̄ · ⱈⱁⱎⱅⰵⱅⰵ ⰾⰹ ⱁ̄ⱆⰱⱁ · ⰴⰰ ⱁⱅ҃ⱂⱁⱆⱎⱅⱘ ⰲⰰⰿⱏ ⱌ҃ⱃⱑ ⰻ̄ⱓ̄ⰴⰵⰻ̄ⱄⰽ̄ⰰ ·
Ⰲⱐⰸⱐⱂⰹⱎⱔ ⰶⰵ ⰳ҃ⰾⱎⱅⰵ · Ⱀⰵ ⱄⰵⰳⱁ ⱀⱏ ⰲⰰⱃⰰⰰ̄ⰲⱘ · Ⰱⱑ ⰶⰵ ⰲⰰⱃⰰ᾽ⰰⰲⰰ ⱃⰰⰸ̄ⰱⱁ᾽ⰻⱀⰹⰽⱏ ·

Ⱅⱁⰳⰴⰰ ⱂⰹⰾⰰⱅⱏ ⱂⱁⱔ̄ⱅ ⰻ̄ⱄ҃ⰰ ⰻ̄ ⱅⰵⱂⰵ ⰻ̄ ·
ⰻ̄ ⰲⱁⰻ̄ⱀⰻ ⱄⱏⱂⰾⰵⱅⱏⱎⰵ ⰲⱑⱀⰵⱌⱐ ⱁ̄ⱅⱏ ⱅⱃⱏⱀⰹⱑ̄ · ⰲⱏⰸⰾⱁⰶⰻⱎⱔ ⱀⰰ ⰳⰾⰰⰲⱘ ⰵ̄ⰿⱁⱆ · ⰻ̄ ⰲⱏ ⱃⰹⰸⱘ ⱂⱃⱑⱂⱃⱘⰴⱏⱀⱘ ⱁ̄ⰱⰾⱑⱎⱘ ⰻ̄ ·
Ⰻ̄ ⱂⱃⰻⱈⱁⰶⰴⰰⰰ̄ⱈⱘ ⰽⱐ ⱀⰵⰿⱁⱆ ⰻ̄ ⰳ҃ⰾⰰⰰ̄ⱈⱘ · ⱃⰰⰴⱁⱆⰻ̄ ⱄⱔ ⱌ҃ⱃⱓ ᾽ⰻⱓ̄ⰴⰵⰻ̄ⱄⰽⱏ̄ · ⰻ̄ ⰱⰻ᾽ⱑⱈⱘ ⰻ̄ ⱂⱁ ⰾⰰⱀⰻⱅⰰⰿⰰ ·
Ⰻ\ⰸⰻⰴⰵ ⰶⰵ ⱂⰰⰽⱏⰻ ⱂⰹⰾⰰⱅ ⰲⱁⱀⱏ · ⰻ̄ ⰳ҃ⰾⰰ ⰻ̄ⰿⱏ · ⱄⰵ ⰻ̄ⰸⰲⱁⰶⰴⱘ ⰻ̄ ⰲⰰⰿⱏ ⰲⱁⱀⱏ · ⰴⰰ ⱃⰰⰸⱁⱆⰿⱑ̄ⰵ̄ⱅⰵ · ⱑ̄ⰽⱁ ⰲⱏ ⱀⰵⰿⱏ ⰲⰻⱀⱏⰹ ⱀⰵ ⱁ̄ⰱⱃⱑⱅⰰⱙ̆ ·
῾Ⰻⰸⰻⰴⰵ ⰶⰵ ⰻ̄ⱄ҃ⱏ ⰲⱁⱀⱏ · ⱀⱁⱄⱔ ⱅⱃⱏⱀⱁⰲⱏⰻ ⰲⱑⱀⰵⱌⱐ · ⰻ̄ ⱂⱃⱑⱂⱃⱘⰴⱐⱀⱘ᾽ⱙ ⱃⰻⰸⱘ · ⰻ̄ ⰳ҃ⰾⰰ ⰻ̄ⰿⱏ ⱄⰵ ⱍ҃ⰽⱏ ·
Ⰵ̄ⰳⰴⰰ ⰶⰵ ⰲⰻⰴⱑⱎⱔ ⰻ̄ · ⰰ̄ⱃⱈⰻ̄ⰵ̄ⱃⰵⰻ̄ ⰻ̄ ⱄⰾⱁⱆⰳⱏⰹ · ⰲⱏⰸⱐⱂⰻⱎⱔ ⰳ҃ⰾⱎⱅⰵ · ⱃⰰⱄⱂⱐⱀⰻ ⰻ̄ · ⱃⰰⱄⱂⱐⱀⰻ ⰹ · ⰳ҃ⰾⰰ ⰻ̄ⰿⱏ ⱂⰻⰾⰰⱅⱏ · ⱂⱁⰻ̄ⰿⱑⱅⰵ ⰻ̄ ⰲⱏⰻ ᾽ⰻ ⱃⰰⱄⱂⱐⱀⱑⱅⰵ · Ⰰ̄ⰸⱏ ⰱⱁ ⱀⰵ ⱁ̄ⰱⱃⱑⱅⰰⱙ̄ ⰲⱏ ⱀⰵⰿⱏ ⰲⰻⱀⱏⰹ ·
Ⱉⱅ҃ⰲⱑⱎⱅⰰⱎⱔ ⰵ̄ⰿⱁⱆ ⰻ̄ⱓ̄ⰴⰵⰻ̄ · ⰿⱏⰹ ⰸⰰⰽⱁⱀⱏ ⰻ̄ⰿⰰⰿⱏ · ⰻ̄ ⱂⱁ ⰸⰰⰽⱁⱀⱁⱆ ⱀⰰⱎⰵⰿⱁⱆ ⰴ᾽ⰾⱏⰶⰵⱀⱏ ⰵ̄ⱄⱅⱏ ⱁ̄ⱆⰿⱐⱃⱑⱅⰹ · ⱑ̄ⰽⱁ ⱄ҃ⱀⱏ ⰱ҃ⰶⰹⰻ̄ ⱅⰲⱁⱃⰹⱅⱏ ⱄⱔ ·
Ⰵ̄ⰳⰴ̄ⰰ ⰶⰵ ⱄⰾⱏⰹⱎⰰ ⱂⰻⰾⰰⱅⱏ ⱄⰵ ⱄⰾⱁⰲⱁ · ⱂⰰⱍⰵ ⱁ̄ⱆⰱⱁⱑ̄ ⱄⱔ ·
ⰻ̄ ⰲⱏⱀⰻⰴⰵ ⰲⱏ ⱂⱃⰵⱅⱁⱃⱐ ⱂⰰⰽⱏⰻ · ⰻ̄ ⰳ҃ⰾⰰ ⰻ̄ⱄ҃ⰲⰻ · ⱉⱅ҃ ⰽⱘⰴⱁⱆ ⰵ̄ⱄⰹ ⱅⱏⰻ҃ · ⰻ̄ⱄ҃ⱏ ⰶⰵ ᾽ⱉ̄ⱅⱏⰲⱑⱅⰰ ⱀⰵ ⰴⰰⱄⱅⱏ ⰵ̄ⰿⱁⱆ ·
ⰳ҃ⰾⰰ ⰵ̄ⰿⱁⱆ ⱂⰹⰾⰰⱅⱏ · ⰿⱐⱀⱑ ⰾⰹ ⱀⰵ ⰳ҃ⰾⰵⱎⰹ · ⱀⰵ ⰲⱑⱄⰹ ⰾⰹ ⱑ̄ⰽⱁ ⰲⰾⰰⱄⱅⱐ ⰻ̄ⰿⰰⰿⱏ ⱃⰰⱄⱂⱔⱅⰻ ⱅⱔ · ⰻ̄ ⰲⰾⰰⱄⱅⱐ ⰻ̄ⰿⰰⰿⱐ ⱂⱁⱆⱄⱅⰹⱅⰻ ⱅⱔ ·
Ⱉⱅ̄̄ⱏⰲⱑⱎⱅⰰ ᾽҃ⰻⱄⱏ · ⱀⰵ ⰻ̄ⰿⰰⱎⰹ ⱁ̄ⰱⰾⰰⱄⱅⰹ ⱀⰰ ⰿⱐⱀⱑ ⱀⰻⰽⱁⰵ̄ⱔ̄ ⰶⰵ · ⰰ̄ⱎⱅⰵ ⱀⰵ ⰱⰹ ⱅⰹ ⰴⰰⱀⱁ ⱄⱐⰲⱏⰹⱎⰵ · Ⱄⰵⰳⱁ ⱃⰰⰴⰹ ⱂⱃⱑⰴⰰⰲⱏⰹ ⰿⱔ ⱅⰵⰱⱑ · ⰱⱁⰾⰵⰻ̄ ⰳⱃⱑⱈⱏ ⰻ̄ⰿⰰⱅⱏ ·
᾽ⱉ̄ⱅⱏ ⱅⱁⰾⰹ ⱂⰹⰾⰰⱅⱏ ⰻ̄ⱄⰽⰰⰰ̄ⱎⰵ ⱂⱁⱆⱄⱅⰹⱅⰻ ⰻ̄ · Ⰻ̄ⱓ̄ⰴⰵⰻ̄ ⰶⰵ ⰲⱏⱂⰹⱑ̄ⰰ̄ⱈⱘ ⰳ҃ⰾⱎⱅⰵ · Ⰰ̄ⱎⱅⰵ ⱄⰵⰳⱁ ⱂⱁⱆⱄⱅⰹⱎⰻ · ⱀⱑⱄⰹ ⰴⱃⱁⱆⰳⱏ ⰽⰵⱄⰰⱃⱁⱆ · ⰲⱐⱄⱑⰽⱐ ⰺ̄ⰶⰵ ⱄⱔ ⱅⰲⱁⱃⰹⱅⱏ ⱌ҃ⱃⱐ · ⱂⱃⱁⱅⰻⰲⰻⱅⱏ ⱄⱔ ⰽⰵ̄ⱄⰰⱃ̄ⱁⱆ
Ⱂⰹⰾⰰⱅⱏ ⰶⰵ ⱄⰾⱏⰻⱎⰰⰲⱏ ⱅⰰ ⱄⰾⱁⰲⰵⱄⰰ · ⰻ̄ⰸⰲⰵⰴⰵ ⰲⱁⱀⱏ ⰻ̄ⱄ҃ⰰ · ⰻ̄ ⱄⱑⰴⰵ ⱀⰰ ⱄⱘⰴⰹⱎⱅⰻ · ⱀⰰ ⰿⱑⱄⱅⱑ ⱀⰰⱃⰻⱌⰰⰵ̄ⰿⱑⰿⱏ · ⰾⰹⱅⱁⱄⱅ̄ⱃⰰⱅⰰ · ⰵ̄ⰲⱃⰵⰻ̄ⱄⰽⱏⰻ ⰶⰵ ⰳⰰⰲⰲ̄ⰰⱚⰰ ·
ⰱⱑ ⰶⰵ ⱂⰰⱃⰰⱄⰽⰵⰲⰼ̄ⰹⰻ̄ ⱂⰰⱄ̄ⱅⱑ · Ⰳⱁⰴⰹⱀⰰ ⰶⰵ ⰱⱑ ⱑ̄ⰽⱁ ⱅⱃⰵⱅⰹⱑ̄ⰰ̄ · ⰻ̄ ⰳ҃ⰾⰰ ⰻ̄ⱓ̄ⰴⰵⱁ̄ⰿⱏ · ⱄⰵ ⱌ҃ⱃⱐ ⰲⰰⱎⱏ ·
᾽ⱁⱀⰻ ⰶⰵ ⰲⱏⱂⰹⱑ̄ⰰ̄ⱈⱘ · ⰲⱏⰸⱐⰿⰹ ⰻ̄ ⰲⱏⰸⱐⰿⰹ ⱃⰰⱄⱂ᾽ⱐⱀⰻ ⰻ̄ · ⰳ҃ⰾⰰ ⰻ̄ⰿⱏ ⱂⰹⰾⰰⱅⱏ · ⱌ҃ⱃⱑ ⰾⰹ ⰲⰰⱎⰵⰳⱁ ⱃⰰⱄⱂⱐⱀⱘ · ῾Ⱉ̄ⱅⱏⰲⱑⱎⱅⰰⱎⱔ ᾽ⰰⱃⱈⰹ̄ⰵ̄ⱃⰵⰻ̄ · Ⱀⰵ ⰻ̄ⰿⰰ̄ⰿⱏ ⱌ҃ⱃⱑ ⱅⱏⰽⰿ̄ⱁ ⰽⰵⱄⰰⱃⱑ ·
Ⱅⱁⰳⰴⰰ ⰶⰵ ⱂⱃⱑⰴⰰⱄⱅⱏ ⰻ̄ⰿⱏ ⰴⰰ ⰻ̄ ⱃⰰⱄⱂⱐⱀⱘⱅ҃ ·· · -
Ⰻ̄ ⱀⱁⱄⱔ ⱄⰵⰱⱑ ⰽ҃ⱃⱄⱅⱏ ⰻ̄ⰸⰻⰴⰵ · ⰲⱏ ⱀⰰⱃⰻⱌⰰⰵ̄ⰿⱁⰵ̄ ⰽⱃⰰⱀⰹ᾽ⰵⰲⱁ ⰿⱑⱄⱅⱁ · Ⰵ̄ⰶⰵ ⰳ҃ⰾⰵⱅⱏ ⱄⱔ ⰵ̄ⰲⱃⰵⰻ̄ⱄⰽⱏⰻ · ⰳⱁⰾ᾽ⰳⱁⱚⰰ ·
Ⰻ̄ⰴⰵⰶⰵ ⰻ̄ ⱃⰰⱄⱂ᾽ⱔⱄⱔ · Ⰻ̄ ⱄⱐ ⱀⰻⰿⱏ ᾽ⰻⱀⰰ ⰴⱏⰲⰰ · ⱄⱘⰴⱁⱆ ⰻ̄ ᾽ⱁⰲⱘ҃ⰴⱁⱆ · ⱂⱁ ⱄⱃⱑⰴⱑ ⰶⰵ ⰻ̄ⱄ҃ⰰ ·
Ⱀⰰⱂⰹⱄⰰ ⰶⰵ ⱅⰹⱅⰵⰾⱏ ⱂ᾽ⰹⰾⰰ̄ⱅⱏ · ⰻ̄ ⱂⱁⰾⱁⰶⰹ ⰽ҃ⱃⱄⱅⱑ · Ⰱⱑ ⰶⰵ ⱀⰰⱂⰹⱄⰰⱀⱁ · ⰻ̄ⱄ҃ⱏ ⱀⰰⰸⰰⱃⰵⰻ̄ · ⱌ҃ⱃⱏ ⰻ̄ⱓ̄ⰴⰵⱄⰽⱏ̄ ·
Ⱄⰵⰳⱁ ⱅⰹⱅⱏⰾⰰ ⰿⱀⱁ̄ⰷⰹ ⱍⰹⱄⱔ ⱁ̄ⱅⱏ ⰻ̄ⱓ̄ⰴⰵⰻ̄ · ⱑ̄ⰽⱁ ⰱⰾⰻⰸⱐ ⰱⱑ ⰿⱑⱄⱅⱁ ⰳⱃⰰⰴⰰ · ⰻ̄ⰴⰵⰶⰵ ⰻ̄ ⱃⰰⱄ᾽ⱂⱔ̄ⱄⱔ · Ⰱⱑ ⰶⰵ ⱀⰰⱂⰹⱄⰰⱀⱁ · ⰵ̄ⰲⱃⰵⰻ̄ⱄⰽⱏⰻ · ⰻ̄ ⰳⱃⰵⱍⱐⱄⰽⱏⰹ ⰻ̄ ⰾⰰⱅⰻⱀⱐⱄⰽ̄ⱏⰻ ·
ⱄⱅⱁⱑ̄ⰰ̄ⱈⱘ ⱂⱃⰹ ⰽ̄ⱃ҃ⱄⱅⱑ ⰻ̄ⱄ҃ⰲⱑ ⰿ҃ⱅⰹ ⰵ̄ⰳⱁ ⰻ̄ ⱄⰵⱄ᾽ⱅⱃ᾽ⰰ ⰿ҃ⱅⱃⰵ ⰵ̄ⰳⱁ · ⰿⰰⱃⰹⱑ̄ ⰽⰾⰵⱁ̄ⱂⱁⰲⰰ ⰻ̄ ⰿⰰⱃⰻⰰ̄ ⰿⰰⰳⰴⰰⰾⱏⰹⱀⰹ ·
Ⰻ̄ⱄ҃ⱏ ⰶⰵ ⰲⰻⰴⱑⰲⱏ ⰿ҃ⱅⱃⱏ ⰻ̄ ⱁ̄ⱆⱍⰵⱀⰻⰽⰰ ⱄⱅⱁⱔ̄ⱎⱅⰰ ⰵ̄ⰳⱁⰶⰵ ⰾⱓⰱⰾⱑⰰ̄ⱎⰵ ⰳ҃ⰾⰰ ⰿ҃ⱅⱃⰹ ⰶⰵⱀⱁ ⱄⰵ ⱄ҃ⱀⱏ ⱅⰲⱁⰻ̄ ·
ⱂⱁ ⱅⱁⰿⱏ ⰳ҃ⰾⰰ ⱁ̄ⱆⱍⰵⱀⰻⰽⱁⱆ · ⱄⰵ ⰿⰰⱅⰻ{ⱅⰻ} ⱅⰲⱁⱑ̄ · Ⰻ̄ ⱁⱅ҃ ⱅⱁⰳⱁ ⱍⰰⱄⰰ ⱂⱁⱔ̄ⱅⱏ ⱙ̄ · ⱁ̄ⱆⱍⰵⱀⰻⰽⱏ ⰲⱏ ⱄⰲⱁⱑ̄ ⱄⰹ ·
Ⱂⱁ ⱅⱁⰿⱏ ⰲⱑⰴⱏⰹ ⰻ̄ⱄ҃ⱏ · ⱑ̄ⰽⱁ ⰲⱄⱑ ⱓ̄ⰶⰵ ⱄⱏⰲⱃⱏⱎⰹⱎⱔ ⱄⱔ ⱑ̄ⰶⰵ ⱁ̄ ⱀⰵⰿⱏ ·
ⱄⱐⱄⱘⰴ ⰶⰵ ⱄⱅⱁⱑⱎⰵ ⱂⰾⱏⱀⱏ ⱁ̄ⱌⱐⱅⰰ · ⱀⰰ ⱂⰾⱏⱀⱐⱎⰵ ⰶⰵ ⰳⰱ҃ⱘ ⱁ̄ⱌⱐⱅⰰ · ⱂⱃⰻⰴⱑⱎⱔ ⰽⱐ ⱁ̄ⱆⱄⱅⱁⰿⱐ ⰵ̄ⰳⱁ ·
Ⰵ̄ⰳⰴⰰ ⰶⰵ ⱂⱃⰹⱔⱅⱏ ⱁ̄ⱌⰵⱅⱏ ⰻ̄ⱄ҃ⱏ · ⱃⰵⱍⰵ ⱄⱏⰲⱃⱏⱎⰻⱎⱔ ⱄⱔ ·:· ⰻ̄ ⱂⱃⱑⰽⰾⱁⱀⱐ ⰳⰾⰰⰲⱘ ⱂⱃⱑⰴⰰⱄⱅⱏ ⰴ҃ⱈⱏ ·
ⰻ̄ⱓ̄ⰴⰵⰻ̄ ⰶⰵ ⱂⱁⱀⰵⰶⰵ ⱂⰰⱃⰰⱄⰽⰵⰲⰼ̄ⰹⰻ̄ ⰱⱑ · ⰴⰰ ⱀⰵ ⱁ̄ⱄⱅⰰⱀⱘⱅⱏ ⱀⰰ ⰽ҃ⱃⱄⱅⱑ ⱅⱑⰾⰵⱄⰰ ⰲⱏ ⱄⱘⰱⱁⱅⱏ · ⰱⱑ ⰱⱁ ⰲⰵⰾⰹⰻ̄ ⰴⰵⱀⱐ ⱅⱁⱔ̄ ⱄⱘⰱⱁⱅⱏⰹ · ⰿⱁⰾⰹⱎ̄ⱔ̄ ⱂⰹⰾⰰⱅⰰ ⰴⰰ ⱂⱃⱑⰱⰹⱙ̄ⱅⱏ ⰳⱁⰾⱑⱀⰻ ⰻ̄ⱈⱏ ⰻ̄ ⰲⱏⰸⱐⰿⱘⱅⱏ ⱔ̄ ·
Ⱂⱃⰹⰴⱘ ⰶⰵ ⰲⱁⰻ̄ⱀⰻ · ⰻ̄ ⱂⱃⱏⰲⱁⱆⰿⱁ̄ⱆ ⱂⱃⱑⰱⰹⱎⱔ ⰳⱁⰾⱑⱀⰻ · ⰻ̄ ⰴⱃⱁⱆⰳⱁⱆⰿⱁⱆ ⱃⰰⱄⱂⱔⱅⱁⱆⰿⱁⱆ ⱄⱐ ⱀⰻⰿⱐ ·
Ⱀⰰ ⰻ̄ⱄ҃ⰰ ⰶⰵ ⱂⱃⰹⱎⰵⰴⱏⱎⰵ · Ⱑ̄ⰽⱁ ⰲⰹⰴⱑⱎⱔ ⰻ̄ ⱁ̄ⱆⰶⰵ ⱁ̄ⱆⰿⰵⱃⱏⱎⱏ · ⱀⰵ ⱂⱃⱑⰱⰹⱎⱔ ⰵ̄ⰿⱁⱆ ⰳⱁⰾⱑⱀⰻⱓ̄ ·
ⱀⱏ ⰵ̄ⰴⰹⱀⱏ ⱉⱅ҃ ⰲⱁⰻ̄ⱀⱏ · ⰽⱁⱂⰹⰵ̄ⰿⱏ ⰵ̄ⰿⱁⱆ ⱃⰵⰱⱃⰰ ⱂⱃⱁⰱⱁⰴⰵ · Ⰻ̄ ⰻ̄ⰸⰹⰴⰵ ⰰ̄ⰱⰹⰵ̄ ⰽⱃⱏⰲⱏ ⰻ̄ ⰲⱁⰴⰰ ·
ⰻ̄ ⰲⰹⰴⱑⰲⱏⰹ ⱄⱐⰲⱑ{ⱑ}ⰴⱑⱅⰵⰾⱐⱄⱅⰲⱁⰲⰰ · ⰻ̄ ⰻ̄ⱄⱅⰻⱀ᾽ⱀⱁ̄ ⰵ̄ⱄⱅⱏ ⱄⱏⰲⱑⰴⱑⱅⰵⰾⱄⱅⰲⱁ ⰵ̄ⰳⱁ · ⰻ̄ ⱅⱏ ⰲⱑⱄⱅⱏ ⱑ̄ⰽⱁ ⰻ̄ⱄⱅⰻⱀⱘ ⰳ҃ⰾⰵⱅⱏ · ⰴⰰ ⰻ̄ ⰲⱏⰻ ⰲⱑⱃⱘ ⰻ̄ⰿⰵⱅⰵ ·
ⰱⱏⰻⱎⱔ ⰱⱁ ⱄⰹ · ⰴⰰ ⱄⱏⰱⱘⰴⱘⱅⱏ ⱄⱔ ⰽⱐⱀⰻⰳⱏⰹ · ⰽⱁⱄⱅⱐ ⱀⰵ ⱄⱐⰽⱃⱁⱆⱎⰹⱅⱏ ⱄⱔ ⱁ̄ⱅⱏ ⱀⰵⰳⱁ ·
Ⰻ̄ ⱂⰰⰽⱏⰻ ⰴⱃⱁⱆⰳⱏⰹⱔ̄ ⰽⱐⱀⰻⰳⱏⰹ ⰳ҃ⰾⱙⱅⱏ · Ⰲⱏⰸⱐⱃⱔⱅⱏ ⱀⰰ ⱀⱐ ⰵ̄ⰳⱁⰶⰵ ⱂⱃⱁⰱⰰⱄⱔ ··̅ · · · · -
Ⱂⱃⱁⱄⰹ ⰻ̄ⱄ҃ⰰ ⱁ̄ⱆ ⱂⰹⰾⰰⱅⰰ ⰻ̄ⱁ̄ⱄⰹⱇⱏ · ⰺ̄ⰶⰵ ⱉ̄̄ⱅⱏ ⰰ̄ⱃⰹⰿⰰⱚⰵⱔ̄ · ⱄⱏⰻ ⱁ̄ⱆⱍⰵⱀⰻⰽⱐ ⰻ̄ⱄ҃ⰲⱏ · ·· ⱅⰰⰻ̄ⰿⱏ ⰶⰵ ⰸⰰ ⱄⱅⱃⰰⱈⱏ ⰻ̄ⱓ̄ⰴⰵⰻ̄ⱄⰽⱐ · ⰴⰰ ⰲⱏⰸⱐⰿⰵⱅⱏ ⱅⱑⰾⱁ ⰻ̄ⱄ҃ⰲⱁ ·
Ⱂⱃⰻⰴⰵ ⰶⰵ ⰻ̄ ⱀⰻⰽⱁⰴⰹⰿ · ⱂⱃⰹⱎⰵⰴⱏⰹ ⰽⱐ ⰻ̄ⱄ҃ⰲⰹ ⱀⱁⱎⱅⰻⱙ̄ ⱂⱃⱑⰶⰴⰵ · Ⱀⰵⱄⱏⰹ ⱄⱏⰿⱑⱎⰵⱀⰹⰵ̄ · ⰸ᾽ⰿ̄ⱆⱃⱀⱁ ⰻ̄ ⰰ̄ⰾⰳⱁ̄ⰻ̄ⱀⱁ · Ⱑ̄ⰽⱁ ⰻ̄ ⰾⰻⰲⱃⱏ ⱄⱏⱅⱁ ·
ⱂⱃⰹⱔ̄ⱄⱅⰵ ⰶⰵ ⱅⱑⰾⱁ ⰻ̄ⱄ҃ⰲⱁ · ⰻ̄ ⱁ̄ⰱⰹⱄⱅⰵ ⰵ̄ ⱃⰹⰸⰰⰿⰹ · ⱄⱏ ⰰ̄ⱃⱁⰿⰰⱅⱏⰹ · ⱑ̄ⰽⱁⰶⰵ ⱁ̄ⰱⱏⰹⱍⰰⰻ̄ ⰵ̄ⱄⱅⱏ ⰻ̄ⱓ̄ⰴⰵⱁ̄ⰿⱏ ⱂⱁⰳⱃⱑⰱⰰⱅⰹ ·
Ⰱⱑ ⰶⰵ ⱀⰰ ⰿⱑⱄⱅⱑ ⰻ̄ⰴⰵⰶⰵ ⰻ̄ ⱃⰰⱄⱂ̄ⱔⱄⱔ  · ⰲⱃⱏⱅⱏ ⰻ̄ ⰲⱏ ⰲⱃⱏⱅⱑ ⰳⱃⱁⰱⱏ ⱀⱁⰲⱏ · Ⰲⱏ ⱀⰵⰿⱏⰶⰵ ⱀⰻⰽⱁⰾⰻⰶⰵ ⱀⰻⰽⱅ̄ⱁⰶⰵ · ⱀⰵ ⰱⱑ ·:· ⱂⱁⰾⱁⰶⰵⱀⱏ  ·
ⱅⱁⱆ ⰶⰵ ⰸⰰ ⱂ̄ⰰⱃⰰ̄ⱄⰽ̄ⰵⰲ᾽ⰼⰹⱙ̄ ⰻ̄ⱓ̄ⰴⰵⰻ̄ⱄⰽⱘ · ⱑ̄ⰽⱁ ⰱⰾⰹⰸⱐ ⰱⱑ ⰳⱃⱁⰱⱏ · ⱂⱁⰾⱁⰶⰻⱄⱅⰵ ⰻ̄ⱄ҃ⰰ ·· · -

Ⰲⱏ ⰵ̄ⰴⰹⱀⱏ ⱄⱘⰱⱁⱅⱏ · ⰿⰰⱃⰹⱑ ⰿⰰⰳⰴⰰⰾⱏⰹⱀⰹ · ⱂⱃⰹⰴⰵ ⰸⰰ ⱁ̄ⱆⱅⱃⰰ ⰵⱎⱅⰵ ⱄⱘⱎⱅⰹ ⱅⱐⰿⱑ ⱀⰰ ⰳⱃⱁⰱⱏ ⰻ̄ ⰲⰻⰴⱑ ⰽⰰⰿⰵⱀⱏ ⰲⱏⰸⱔⱅ ⱁⱅⱏ ⰳⱃⱁⰱⰰ ·
ⱅⰵⱍⰵ ⰶⰵ ⰻ̄ ⱂⱃⰹⰴⰵ ⰽⱏ ⱄⰹⰿⱁⱀⱁⱆ ⱂⰵⱅⱃⱁⱆ · ⰻ̄ ⰽⱏ ⰴⱃⱁⱆⰳⱁⱆⰿⱁⱆ ⱁ̄ⱆⱍⰵⱀⰻⰽⱁⱆ ⰵ̄ⰳⱁⰶⰵ ⰾⱓⰱⰾ̄ⱑⰰ̄ⱎⰵ ⰻ̄ⱄ҃ⱏ · Ⰻ̄ ⰳ҃ⰾⰰ ⰻ̄ⰿⰰ ⰲⱏⰸⱔⱄⱔ ⰳ҃ⰰ ⱁ̄ⱅⱏ ⰳⱃⱁⰱⰰ · ⰻ̄ ⱀⰵ ⰲⱑⰿⱏ ⰽⱏⰴⰵ ⱂⱁⰾⱁⰶⰻⱎⱔ ⰻ̄ ·
῾Ⰻⰸⰻⰴⰵ ⰶⰵ ⱂⰵⱅⱃⱏ ⰻ̄ ⰴⱃⱁⱆⰳⱏⰻⰻ̄ ⱁ̄ⱆⱍⰵⱀⰻⰽⱏ · Ⰻ̄ ⰻ̄ⰴⱑⰰ̄ⱎⰵⱅⰵ ⰽⱏ ⰳⱃⱁⰱⱁⱆ ·
ⱅⰵⱍⰰⰰ̄ⱎⰵⱅⰵ ⰶⰵ ⱁ̄ⰱⰰ ⰲⱏ ⰽⱁⱆⱂⱑ · ⰴⱃⱁⱆⰳⱏⰻ ⰶⰵ ⱅⱏ ⱁ̄ⱆⱍⰵⱀⰻ[ⰽⱏ] ⱅⰵⱍⰵ ⱄⰽⱁⱃⱑⰵ̄ ⱂⰵⱅⱃⰰ · ⰻ̄ ⱂⱃⰹⰴⰵ ⱂⱃⱑⰶⰴⰵ ⰽⱐ ⰳⱃⱁⰱⱁⱆ ·
ⰻ̄ ⱂⱃⰹⱀⰹⰽ ⰲⰻⰴⱑ ⱃⰻⰸⱏⰻ ⰾⰵⰶⱔⱎⱅⱔ ⰵ̄ⰴⰹⱀⱏⰻ · ⱁ̄ⰱⰰⱍⰵ ⱀⱏ ⱀⰵ ⰲⱏⱀⰻⰴⰵ ·
Ⱂⱃⰹⰴⰵ ⰶⰵ ⰻ̄ ⱄⰻⰿⱁⱀⱏ ⱂⰵⱅⱃⱏ ⰲⱏ ⱄⰾⱑⰴⱏ ⰵ̄ⰳⱁ · ⰻ̄ ⰲⱏⱀⰻⰴⰵ ⱂⱃⱑⰶⰴⰵ ⰲⱏ ⰳⱃⱁⰱⱏ · ⰻ̄ ⰲⰹⰴⱑ ⱃⰻⰸⱏ ⰾⰵⰶⱔⱎⱅⱔ ·
ⰻ̄ ⱄⱆⰴⰰⱃ? ⰺ̄ⰶⰵ ⰱⱑ ⱀⰰ ⰳⰾⰰⰲⱑ ⰵⰳⱁ · ⱀⰵⱄⱏ ⱃⰹⰸⰰⰿⰻ ⰾⰵⰶⱔⱎⱅⱐ · ⱀⱏ ⱁ̄ⱄⱁⰱⱏ ⱄⱐⰲⰻⱅⱏ ⱀⰰ ⰵ̄ⰴⰻⱀⱁⰿⱏ ⰿⱑⱄⱅⱑ ·
ⱅⱁⰳⰴⰰ ⰶⰵ ⰲⱏⱀⰻⰴⰵ ⰻ̄ ⰴ̑ⱃⱁⱆⰳⱏⰹ ⱁ̄ⱆⱍⰵⱀⰻⰽⱏ · ⱂⱃⰹⱎⰵⰴⱏⰹ ⱂⱃⱑⰶⰴ̄ⰵ ⰽⱏ ⰳⱃⱁⰱⱁⱆ · ⰻ̄ ⰲⰻⰴⱑⰲⱏ ⰻ ⰲⱑⱃⱁⰲⰰ ·
ⱀⰵ ⱁ̄ⱆ ⰱⱁ ⰲⱑⰴⱑⰰⱈⱘ ⰽⱐⱀⰹⰳⱐ · ⱑ̄ⰽⱁ ⱂⱁⰴⱁⰱⰰⰵ̄ⱅⱏ ⰵ̄ⰿⱁⱆ ⱁⱅ҃ ⰿⱃⱏⱅⰲⱏⰻⰻ̄ⱈⱏ ⰲ҃ⱏⱄⰽⱃⱄⱀⱘⱅⰹ ·
Ⰻ̄ⰴⰵⱅⰵ ⰶⰵ ⱂⰰⰽⱏⰹ ⰽⱏ ⰶⰵⰱⱑ ⱁⱆⱍⰵⱀⰻⰽⰰ ⰴⰹⰲⱔⱎⱅⰰ ⱄⱔ ·· -
ⰿⰰⱃⰻⱑ ⱄⱅⱁⱑ̄ⰰ̄ⱎⰵ ⱁ̄ⱆ ⰳⱃⱁⰱⰰ ⰲⱏⱀⱑ ⱂⰾⰰⱍⱙⱎⱅⰻ ⱄⱔ · Ⱂⱃⰹⱀⰹⱍⰵ ⰲⱏ ⰳⱃⱁⰱⱏ ·
ⰻ̄ ⰲⰻⰴⱑ ⰴⱏⰲⰰ ⰰ̄ⱀ҃ⰼⰾⰰ · ⰲⱏ̄ ⰱⱑⰾⰰⱈⱏ̄ ⱃⰻⰸⰰⱈⱏ ⱄⱑⰴⱔⱎⱅⰰ · ⰵ̄ⰴⰹⱀⱁⰳⱁ ⱁ̄ⱆ ⰳⰾⰰⰲⱏⰹ ⰻ̄ ⰵ̄ⰴⰹⱀⱁⰳⱁ ⱁ̄̄ⱆ ⱀⱁⰳⱁⱆ · Ⰻ̄ⰴⰵⰶⰵ ⰱⱑ ⰾⰵⰶⰰⰾⱁ ⱅⱑⰾⱁ ⰻ̄ⱄ҃ⰲⱁ ·
ⰻ̄ ⰳ҃ⰾⰰⱄⱅⰵ ⰵ̄ⰻ̄ ⰶⰵⱀⱁ̄ ⱍⱐⱅⱁ ⱄⱔ ⱂⰾⰰⱍⰵⱎⰹ · ⰳ҃ⰾⰰ ⰻ̄ⰿⰰ · ⱑ̄ⰽⱁ ⰲⱏⰸⱔⱄⱔ ⰳ҃ⰰ ⰿⱁⰵ̄ⰳⱁ · ⰻ̄ ⱀⰵ ⰲⱑⰿⱏ ⰽⱐⰴⰵ ⱂⱁⰾⱁⰶⰻⱎⱔ ⰻ ·
ⱄⰹ ⱃⰵⰽⱏⱎⰻ ⱁ̄ⰱⱃⰰⱅⰹ ⱄⱔ ⰲⱏⱄⱂ̄ⱔⱅⱏ · ⰻ̄ ⰲⰻⰴⱑ ⰻ̄ⱄ҃ⰰ ⱄⱅⱁⱔ̄ⱎⱅⰰ · ⰻ̄ ⱀⰵ ⰲⱑⰴⱑⰰ̄ⱎⰵ ⱑ̄ⰽⱁ ⰻ̄ⱄ҃ⱏ ⰵ̄᾽ⱄⱅ ·
ⰳ҃ⰾⰰ ⰵ̄ⰻ̄ ⰻ̄ⱄ҃ⱏ · ⰶⰵ̄ⱀ̄ⱁ · ⱍⱐⱅⱁ ⱄⱔ ⱂⰾⰰⱍⰵⱎⰻ ⰽⱁⰳⱁ ⰻ̄ⱎⱅ᾽ⰵⱎⰻ · Ⱁ̄ⱀⰰ ⰶⰵ ⰿⱐⱀⱔⱎⱅⰻ · ⱑ̄ⰽⱁ ⰲⱃⱏⱅⱁⰳⱃⰰⰴⰰⱃⱐ ⰵ̄ⱄⱅⱏ · ⰳ҃ⰾⰰ ⰵ̄ⰿⱁⱆ ⰳ҃ⰻ · ⰰ̄ⱎⱅⰵ ⱅⱏⰹ ⰵ̄ⱄⰻ ⰲⱏⰸⱔⰾⱏⰹⰻ̄ · ⱂⱁⰲⱑ{ⰲⱑ}ⰶⰴⱏ ⰿⰹ ⰽⱏⰴⰵ ⰻ̄ ⰵ̄ⱄⰻ ⱂⱁⰾⱁⰶⰹⰾⱏ ⰻ̄ ⰰ̄ⰸⱐ ⰲⱏⰸⱏⰿⱘ ⰻ̄ ·
ⰳ҃ⰾⰰ ⰵ̄ⰻ̄ ⰻ̄ⱄ҃ⱏ · Ⰿ̄ⰰⱃⰻⰵ · ⱁ̄ⰱⱃⰰⱎⱅⱐⱎⰻ ⰶⰵ ⱄⱔ ⱁ̄ⱀⰰ · ⰳ҃ⰾⰰ ⰵ̄ⰿⱁⱆ ⰵ̄ⰲⱃⰵⰻ̄ⱄⰽⱏⰻ ⱃⰰⰲⰲ̄ⰻ̄ · ⰵ̄ⰶⰵ ⱀⰰⱃⰻⱌⰰⰵ̄ⱅⱏ ⱄⱔ ⱁ̄ⱆⱍⰹⱅⰵⰾⱓ ·
ⰳ҃ⰾⰰ ⰵ̄ⰻ̄ ᾽҃ⰻⱄⱏ · ⱀⰵ ⱂⱃⰹⰽⰰⱄⰰⰻ̄ ⱄⱔ ⰿⱀ̄ⱑ · ⱀⰵ ⱁ̄ⱆ ⰱⱁ ⰲⱏⰸⰻⰴⱏ ⰽⱏ ⱁ̄ⱌ҃ⱓ ⰿⱁⰵ̄ⰿⱁⱆ · Ⰻ̄ⰴⰻ ⰶⰵ ⰽⱐ ⰱⱃⰰⱅⰻⰻ̄ ⰿⱁⰵ̄ⰻ̄ ⰻ̄ ⱃⱏⱌⰻ ⰻ̄ⰿⱏ · ⰲⱏⱄⱈⱁ̄ⰶⰴⱘ ⰽⱏ ⱁ̄ⱌ҃ⱓ ⰿⱁⰵ̄ⰿⱁⱆ ⰻ̄ ⱁ̄ⱌ҃ⱓ ⰲⰰⱎ̄ⰵⰿⱁⱆ · ⰻ̄ ⰱ҃ⱁⱆ ⰿⱁⰵ̄ⰿⱁⱆ ⰻ̄ ⰱ҃ⱁⱆ ⰲⰰⱎⰵⰿⱁⱆ ·
Ⱂⱃⰻⰴⰵ ⰿⰰⱃⰹⰰ̄ ⰿⰰⰳⰴⰰⰾⱏⰹⱀⰻ ⰲⱏ ⰸⰲⱑⱎⱅⰰⱙ̄ⱎⱅⰹ ⱁⱆⱍⰵⱀⰻⰽⱁⰿⱏ · ⱑ̄ⰽⱁ ⰲⰻⰴⱑ ⰳ҃ⰰ · ⰻ̄ ⱄⰹ ⱃⰵⱍⰵ ⰵ̄ⰻ̄ ·· · -
Ⱄⱘⱎⱅⰹ ⱂⱁⰸⰴ̄ⱑ ⰲⱏ ⱅⱐ ⰴⱐⱀⱐ ⰲⱏ ⰵ̄ⰴⰹⱀⱏ ⱄⱘⰱⱁⱅⱏ · ⰻ̄ ⰴⰲⱏⱃⰵⰿⱏ ⰸⰰⱅⰲⱁⱃⰵⱀⱁⰿⱏ · ⰻ̄ⰴⰵⰶⰵ ⰱⱑⰰ̄ⱈⱘ ⱁ̄ⱆⱍⰵⱀⰹⱌⰹ ᾽ⰵⰳⱁ ⱄⱐⰱⱐⱃⰰⱀⰹ ⰸⰰ ⱄⱅⱃⰰⱈⱏ ⰻ̄ⱓ̄ⰴⰵⰻ̄ⱄⰽⱏ · Ⱂⱃⰻⰴⰵ ᾽҃ⰻⱄⱏ ⰻ̄ ⱄⱅⰰ ⱂⱁ ⱄⱃⱑⰴⱑ ⱁ̄ⱆⱍⰵⱀⰹⰽⱐ ⱄⰲⱁⰻ̄ⱈⱏ · ⰻ̄ ⰳ҃ⰾⰰ ⰻ̄ⰿⱏ ⰿⰹⱃⱏ ⰲⰰⰿⱏ ·
ⰻ̄ ⱄⰵ ⱃⰵⰽⱐ Ⱂⱁⰽⰰⰸⰰ ⰻⰿⱏ ⱃⱘⱌⱑ ⰻ̄ ⱀⱁⰷⱑ ⰻ̄ ⱃⰵⰱⱃⰰ ⱄⰲⱁⱑ · ⰲⱏⰸⰴⱃⰰⰴⱁⰲⰰⱎⱔ ⰶⰵ ⱄⱔ ᾽ⱁⱆⱍⰵⱀⰻⱌⰻ ⰲⰹⰴⱑⰲⱏⱎⰵ ⰳ҃ⰰ ·
ⱃⰵⱍⰵ ⰶⰵ ⰻ̄ⰿⱏ ⱂⰰⰽⱏⰻ ⰿⰹⱃⱏ ⰲⰰⰿⱏ · Ⱑ̄ⰽⱁ ⰶⰵ ⱂⱁⱄⱏⰾⰰ ⰿⱔ ᾽҃ⱁⱌⱐ · ⰻ̄ ⰰ̄ⰸⱐ ⱄⱐⰾⱙ ⰲⱏⰻ ·
ⰻ̄ ⱄⰵ ⱃⰵⰽⱏ ⰴⱁⱆⱀⱘ ᾽ⰻ ⰳ҃ⰾⰰ ⰻ̄ⰿⱏ Ⱂⱃⰻⰻ̄ⰿⱑⱅⰵ ⰴ҃ⱈⱏ ⱄ҃ⱅⱐ ·
ⰻ̄ ⰻ̄ⰿⱐⰶⰵ ⱁⱅ҃ⱂⱁⱆⱄⱅⰹⱅⰵ ⰳⱃⱑⱈⱏⰹ ⱁⱅ҃ⱂⱁⱆⱄⱅⱔⱅⱏ ⱄⱔ ⰻ̄ⰿⱏ ·· ⰽⱁⱌ҃ ·· ⰻ̄ ⰻ̄ⰿⱏ{ⰿⱏ}ⰶⰵ ⰴⱃⱏⰶⰹⱅⰵ ⰴⱃⱏⰶⱔⱅⱏ ⱄⱔ ⰻ̄ⰿⱏ ·
Ⱚⱁⰿⰰ {ⰿⰰ} ⰶⰵ ⰵ̄ⰴⰹⱀⱏ ⱁⱅ҃ ⱁ̄ⰱⱁⱓ̄ ⱀⰰ ⰴⰵⱄⱔⱅⰵ ⱀⰰⱃⰹⱌⰰⰵ̄ⰿⱏⰻ ⰱⰾⰹⰸⱀⰵⱌⱐ ⱀⰵ ⰱⱑ ⱅⱁⱆ ⱄⱐ ⱀⰹⰿⰹ ⰵ̄ⰳⰴⰰ ⱂⱃⰹⰴⰵ ⰻ҃ⱄ ·
ⰳ҃ⰾⰰⱎⱔ ⰵ̄ⰿⱁⱆ ⰴⱃ\ⱁⱆⰷⰹⰻ̄ ᾽ⱁⱆⱍⰵⱀⰻⱌⰹ · ⰲⰹⰴⱑⱈⱁⰿⱏ ⰳ҃ⰰ · ᾽ⱁⱀⱏ ⰶⰵ ⱃⰵⱍⰵ ⰰ̄ⱎⱅⰵ ⱀⰵ ⰲⰹⰶⰴⱘ ⱀⰰ ⱃⱘⰽⱁⱆ ⰵ̄ⰳⱁ · ⱑ̄ⰸⰲⱏⰹ ⰳⰲ\ⱁⰸⰴ̄ⰹⰻ̄ⱀⱏⰹⱔ̄ · ⰻ̄ ⰲⱏⰾⱁⰶⱘ ⱂⱃⱏⱄⱅⰰ ⰿⱁⰵ̄ⰳⱁ ⰲⱏ ⱑ̄ⰸⰲⱘ ⰳⰲⱁⰸⰴⰹⰻ̄ⱀⱘⱙ̄ · ⰻ̄ ⰲⱏⰾⱁⰶⱙ ⱃⱘⰽⱘ ⰿⱁ᾽ⱙ ⰲⱏ ⱃⰵⰱⱃⰰ ⰵ̄ⰳⱁ · ⱀⰵ ⰻ̄ⰿⱘ ⰲⱑⱃⱏⰹ ·
Ⰻ̄ ⱂⱁ ⱁ̄ⱄⰿⰹ ⰴⰵⱀⱐ ⱂⰰⰽⱏⰹ ⰱⱑⰰ̄ⱈⱘ ⱁ̄ⱆⱍⰵⱀⰻⱌⰻ ⰵ̄ⰳⱁ ⰻ̄ ⱚⱁⰿⰰ ⱄⱐ ⱀⰹⰿⰹ · Ⱂⱃⰹⰴⰵ ⰶⰵ ᾽҃ⰻⱄⱏ ⰴⰲ̄ⱐⱃⰵⰿⱏ ⰸⰰⱅⰲⱁⱃⰵⱀⱁⰿⱏ · ⰻ̄ ⱄⱅⰰ ⱂⱁ ⱄⱃⱑⰴⱑ ⰻ̄ⱈⱏ · ⰻ̄ ⰳ҃ⰾⰰ ⰻ̄ⰿ ⱂⰰⰽⱏⰹ ⰿⰹⱃⱏ ⰲⰰⰿⱏ ·
Ⱂⱁ ⱅⱁⰿ ⰶⰵ ⰳ҃ⰾⰰ ⱚⱁⰿⱑ · ⱂⱃⰹⱀⰵⱄⰹ ⱂⱃⱏⱄⱅⱏ ⱅⰲⱁⰻ̄ ⱄⱑⰿⱁ ⰻ̄ ⰲⰻⰶⰴⱏ ⱃⱘⱌⱑ ⰿⱁⰻ̄ · ⰻ̄ ⱂⱃⰹⱀⰵⱄⰹ ⱃⱘⰽⱘ ⱅⰲⱁ᾽ⱙ · ᾽ⰻ ⰲⱏⰾⱁⰶⰻ ⰲⱏ ⱃⰵⰱⱃⰰ ⰿⱁⱑ̄ · ⰻ̄ ⱀⰵ ⰱⱘⰴⰹ ⱀⰵ{ⱀⰵ}ⰲⱑⱃⰵⱀⱏ · ⱀⱏ ⰲⱑⱃⰵⱀⱏ ·
᾽ⱉ̄ⱅⱏⰲⱑⱎⱅⰰⰲⱏ ⰶⰵ ⱚⱁⰿⰰ ⱃⰵⱍ̄ⰵ ⰵ̄ⰿⱁⱆ · ⰳ҃ⱐ ⰿⱁⰻ̄ ⰱ҃ⱏ ⰿⱁⰻ̄ ·
ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · ⱑ̄ⰽⱁ ⰲⰹⰴⱑⰲⱏ ⰿⱔ ⰲⱑⱃⱁⰲⰰ · Ⰱⰾⰰⰶⰵⱀⰹ ⱀⰵ ⰲⰹⰴⱑⰲⱏⱎⰹ᾽ⰻ ⰻ̄ ⰲⱑⱃⱁⰲⰰⰲⱎⰹⰻ̄ ·
Ⰿ᾽ⱀⱁⰳⰰ ⰶⰵ ⰸⱀⰰⰿⰵⱀⰹⱑ ⱄⱏⱅ̆ⰲ̄ⱁⱃⰹ ⰻ̄ⱄ҃ⱏ ⱂⱃⱑⰴⱐ ᾽ⱁⱆⱍⰵⱀⰹⰽⱏⰹ ⱄⰲⱁ᾽ⰻⰿⰹ · ⱑ̄ⰶⰵ ⱀⰵ ⱄⱘⱅⱏ ⱂⰹⱄⰰⱀⰰ ⰲⱏ ⰽⱐⱀⰻⰳⰰⱈⱏ ⱄⰹⱈⱏ ·
Ⱄⰹ ⰶⰵ ⱂⰹⱄⰰⱀⰰ ⰱⱏⰻⱎⱔ · ⰴⰰ ⰲⱑⱃⱘ ⰻ̄ⰿⰵⱅ҃ · Ⱑⰽⱁ ⰻ̄ⱄ҃ⱏ ⰵ̄ⱄⱅⱏ ⱈ҃ⱏ ⱄ҃ⱀⱏ ⰱ҃ⰶⰹⰹ · ⰻ̄ ⰴⰰ ⰲⱑⱃⱁⱆ᾽ⱙⱎⱅⰵ · ⰶⰹⰲⱁⱅ ⰲⱑⱍⱏⱀⱏⰹ ⰻⰿⰰⱅⰵ ⰲⱏ ⰻ̄ⰿⱔ ⰵ̄ⰳⱁ ·· · · -

ⱑ̄ⰲⰻ ⱄⱔ ⰻ̄ⱄ҃ⱏ ⱁ̄ⱆⱍⰵⱀⰻⰽⱁⰿⱏ ⱄⰲⱁⰻ̄ⰿⱏ ⰲⱏⱄⱅⰰⰲⱏ ⱁ̄ⱅⱏ ⰿⱃⱏⱅⰲⱏⰹⰻ̄ⱈⱏ · ⱀⰰ ⰿⱁⱃⰻ ⱅⰻ ⰲⰵⱃⰹⰰⰴⱐⱄⱅⱑⰿⱐ · ⱑ̄ⰲⰹ ⰶⰵ ⱄⱔ ⰻ̄ⰿⱏ ⱄⰹⱌⰵ ·
ⰱⱑⱈⱘ ⰲ ⰽ̄ⱁⱆⱂⱑ ⱄⰹⰿⱁⱀ ⱂⰵⱅⱃⱏ · ⰻ̄ ⱚⱁⰿⰰ ⱀⰰⱃⰻⱌⰰⰵ̄ⰿⱏⰻ ⰱⰾⰹⰸⱀⰵⱌⱐ · ⰻ̄ ⱀⰰⱚⰰⱀⰰⰻ̄ⰾⱐ · ⰺ̄ⰶⰵ ⰱⱑ ⱁⱅ҃ ⰽⰰⱀⰰ ⰳⰰⰾⰹⰾⰵⰻ̄ⱄⰽⱏⰻⱔ̄ · ⰻ̄ ⱁ̄ⰱⰰ ⱄ҃ⱀⰰ ⰸⰵⰲⰵⰴⰵⱁ̄ⰲⰰ · ⰻ̄ ⰻ̄ⱀⰰ ⱁⱅ҃ ⱁ̄ⱆⱍⰵⱀⰻⰽⱏ ⰵ̄ⰳⱁ ⰴⱐⰲⰰ ·
Ⰳ҃ⰾⰰ ⰻ̄ⰿⱏ ⱂⰵⱅⱃⱏ ⰻ̄ⰴⱘ ⱃⱏⰹⰱⱏ ⰾⱁⰲⰻⱅⱏ · ⰳ҃ⰾⰰⱎⱔ ⰵ̄ⰿⱁⱆ · ⰻ̄ⰴⰵⰿⱏ ⰻ̄ ⰿⱏⰹ ⱄⱏ ⱅⱁⰱⱁⱙ̆ · Ⰻ̄ ⰻ̄ⰸⰻⰴⱘ ⰻ̄ ⰲⱏⱄⱑⰴⱘ ⰲⱏ ⰽⱁⱃⰰⰱⰾⱐ · ⰻ̄ ⰲⱏ ⱅⱘ ⱀⱁⱎⱅⱏ ⱀⰵ ⱔ̄ⱎⱔ ⱀⰻⱍⰵⱄⱁⰶⰵ ·
Ⱁ̄ⱆⱅⱃⱁⱆ ⰶⰵ ⰰ̄ⰱⰹⰵ ⰱⱏⰻⰲⱏⱎⱓ · ⱄⱅⰰ ⰻ̄ⱄⱏ ⱂⱃⰹ ⰱⱃⱑⰷⱑ · Ⱀⰵ ⱂⱁⰸⱀⰰⱎⱔ ⰶⰵ ⱁ̄ⱆⱍⰵⱀⰻⱌⰻ ⱑ̄ⰽⱁ ⰻ̄ⱄ҃ⱏ ⰵ̄ⱄⱅⱏ ·
Ⰳ҃ⰾⰰ ⰶⰵ ⰻ̄ⰿ ⰻ̄ⱄ҃ⱏ ⰴⱑ̄ⱅⰻ · ⰻ̄ⰿⰰⱅⰵ ⰾⰻ ⱍⱐⱅⱁ ⱄⱀ̄ⱑⰴⱐⱀⱁ · ῾Ⱉ̄ⱅⱏⰲⱑⱎⱅⰰⱎⱔ ⰵ̄ⰿⱁⱆ ⱏⱀⰻ\ ·
Ⱁ̄ⱀⱏ ⰶⰵ ⱃⰵⱍⰵ ⰻ̄ⰿⱏ · Ⰲⱏⰲⱃⱏⰷⱑⱅⰵ ⱁ̄ ⰴⰵⱄⱀⱘⱙ̄ ⱄⱅⱃⰰⱀⱘ ⰿⱃⱑⰶⱔ ⰻ̄ ⱁ̄ⰱⱃⱔⱎⱅⰵⱅⰵ · ⰲⱏⰲⱃⱏⰳⱘ ⰶⰵ · Ⰻ̄ ⰽⱐ ⱅⱁⰿⱁⱆ ⱀⰵ ⰿⱁⰶⰰⱈⱘ ⱂⱃⰹⰲⰾⱑⱎⱅⰹ ⰵ̄ⱔ̄ · ⱁ̄ⱅⱏ ⰿⱀ̄ⱁⰶⱐⱄⱅⰲ̄ⰰ ⱃⱏⰹⰱⱏ ·
Ⰳ҃ⰾⰰ ⰶⰵ ⱁ̄ⱆⱍⰵⱀⰻⰽⱐ ⰵ̄ⰳⱁⰶⰵ ⰾⱓⰱⰾⱑⰰ̄ⱎⰵ ⰻ̄ⱄ҃ⱏ ⱂⰵⱅⱃⱁⰲⰻ · ⰳ҃ⱐ ⰵ̄ⱄⱅⱏ · Ⱄⰹⰿⱁⱀⱏ ⰶⰵ ⱂⰵⱅⱃⱏ · ⱄⰾⱏⰻⱎⰰⰲⱏ ⱑ̄ⰽⱁ ⰳ҃ⱐ ⰵ̄ⱄⱅⱏ · Ⰵ̄ⱂⰵⱀⰴ̄ⰻ ⱅⱁⰿⱏ ⱂⱃⱑⱂⱁⱑ̄ⱄⰰ ⱄⱔ · Ⰱⱑ ⰱⱁ ⱀⰰⰳⱐ ⰻ̄ ⰲⱏⰲⱃⱏⰶⰵ ⱄⱔ ⰲⱏ ⰿⱁⱃⰵ ·
Ⰰ̄ ᾽ⰴⱃⱁⱆ᾽ⰷⰻ ⱁ̄ⱆⱍⰵⱀⰻⱌⰻ ⰽⱁⱃⰰⰱⰹⱌⰵⰿⱏ ⱂⱃⰹⰴⱘ · ⱀⰵ ⰱⱑⱎⱔ ⰱⱁ ⰴⰰⰾⰵⱍⰵ ⱏⱉⱅⱏ ⰸⰵⰿⱔ · ⱀⱏ ⱑ̄ⰽⱁ ⰴⱐⰲⱑ ⱄⱐⱅⱑ ⰾⰰⰽⱁⱅⱐ · ⰲⰾⱑⰽⱘⱎⱅⰵ ⰿⱃⱑⰶⱘ ⱃⱏⰻⰱⱏ ·
Ⰻ̄ ⱑ̄ⰽⱁ ⰻ̄ⰸⰲⰾⱑⱎⱔ ⱀⰰ ⰸⰵⰿⰾ҃ⱙ̄ · Ⰲⰻⰴⱑⱎⱔ ⱁ̄ⰳⱀ̄ⱐ ⰾⰵⰶⱔⱎⱅⱐ · ⰻ̄ ⱃⱏⰻⰱⱘ ⱀⰰ ⱀⰵⰿⱏ ⰾⰵⰶⱔⱎⱅⱘ · ⰻ̄ ⱈⰾⱑⰱⱏ ·
Ⰳ҃ⰾⰰ ⰻ̄ⰿⱏ ⰻ̄ⱄ҃ⱏ · Ⱂⱃⰹⱀⰵⱄⱑⱅⰵ ⱁ̄ⱅⱏ ⱃⱏⰹⰱⱏ ⱔ̄ⰶⰵ ⱔ̄ⱄⱅⰵ ⱀ᾽ⱀⱑ ·
Ⰲⱏⰾⱑⰸⱐ ⰶⰵ ⱄⰹⰿⱁⱀ ⱂⰵⱅⱃⱏ · ⰻⰸⰲⰾⱑⱍⰵ ⰿⱃⱑⰶⱙ̄ ⱀⰰ ⰸⰵⰿⰾ҃ⱙ̄ · ⱂⰾⱏⱀⱘ ⰲⰵⰾⰹⱈⱏ ⱃⱏⰻⰱⱏ · ⱄⱐⱅⱁ ⰻ̄ ⱂⱔⱅⱐ ⰴⰵⱄⱔⱅⱏ · ⰻ̄ ⱅⱃⰹ · Ⰻ̄ ⱅⱁⰾⰻⰽⱁⱆ ⱄⱘⱎⱅⱁⱆ ⱀⰵ ⱂⱃⱁⱅⱃⱏⰶⰵ ⱄⱔ ⰿⱃⱑⰶⰰ ·
Ⰳ҃ⰾⰰ ⰻ̄ⱄ҃ⱏ · Ⱂⱃⰹⰴⱑⱅⰵ ⱁ̄ⰱⱑⰴⱁⱆⰻ̄ⱅⰵ · Ⰻ̄ ⱀⰻⰽⱅⱁⰶⰵ ⱀⰵ ⱄⱏⰿⱑⰰ̄ⱎⰵ ⱁ̄ⱅⱏ ⱁ̄ⱆⱍⰵⱀⰻⰽⱐ ⰵⰳⱁ ⰻ̄ⱄⱅⱔⰷⰰⱅⰹ ⰵ̄ⰳⱁ ⱅⱏⰻ ⰽⱅⱁ ⰵ̄ⱄⰹ · ⰲⱑⰴⱘⱎⱅⰵ ⱑ̄ⰽⱁ ⰳ҃ⱐ ⰵ̄ⱄⱅⱏ ·
Ⱂⱃⰻⰴⰵ ⰶⰵ ⰻ̄ⱄ҃ⱏ ⰻ̄ ⱂⱃⰹⱔ̄ⱅⱏ ⱈⰾⱑⰱⱏ · ⰻ̄ ⰴⰰⱄⱅⱏ ⰻ̄ⰿⱏ · ῾Ⰻ ⱃⱏⰻⰱⱏⰻ ⱅⰰⰽⱁⰶⰴⰵ ·
Ⱄⰵ ⱁ̄ⱆⰶⰵ ⱅⱃⰵⱅⰹⰻ̄ⱌⰻ ᾽҃ⰻⱄⱏ ⱑ̄ⰲⰻ ⱄⱔ ⱁ̄ⱆⱍⰵⱀⰻⰽⱁⰿⱏ ⱄⰲⱁⰻ̄ⰿⱏ ⰲⱏⱄⱅⰰⰲⱏ ⱁ̄ⱅⱏ ⰿⱃⱏⱅⰲⱏⰹⰻ̄ⱈⱏ ·· · -
Ⰻ̄ ⰳ҃ⰾⰰ ⱄⰻⰿⱁⱀⱁⱆ ⱂⰵⱅⱃⱁⱆ · Ⱄⰹⰿⱁⱀⰵ ⰻ̄ⱁ̄ⱀⰻⱀⱏ ⰾⱓⰱⰹⱎⰹ ⰾⰹ ⰿⱔ ⱂⰰⱍⰵ ⱄⰹⱈⱏ · ⰳ҃ⰾⰰ ⰵ̄ⰿⱁⱆ ⰵ̄ⰻ̄ ⰳ҃ⰻ ⱅⱏⰻ ⰲⱑⱄⰻ ⱑ̄ⰽⱁ ⰾⱓⰱⰾⱙ ⱅⱔ · Ⰳ҃ⰾⰰ ⰵ̄ⰿⱁⱆ Ⱂⰰⱄⰹ ⰰ̄ⰳⱀⱐⱌⱔ ⰿⱁⱔ̄ ·
Ⰳ҃ⰾⰰ ⰵ̄ⰿⱁⱆ ⱂⰰⰽⱏⰻ ⰲⱏⱅⱁⱃⰻⱌⰵⱙ̄ · Ⱄⰹⰿⱁⱀⰵ ⰻ̄ⱁ̄ⱀⰻⱀⱏ ⰾⱓⰱⰹⱎⰻ ⰾⰹ ⰿⱔ · Ⰳ҃ⰾⰰ ⰵ̄ⰿⱁⱆ ᾽ⰵⰻ̄ ⰳ҃ⰻ ⱅⱏⰹ ⰲⱑⱄⰹ ᾽ⱑⰽⱁ ⰾⱓⰱⰾⱙ̄ ⱅⱔ · ⰳ҃ⰾⰰ ⱂⰰⱄⰹ ⱁ̄ⰲⱏⱌⱔ ⰿⱁⱔ̄ ·
Ⰳ҃ⰾⰰ ⰵⰿⱁⱆ ⱅⱃⰵⱅⰻⰻ̄ⱌⰵⱙ̄ Ⱄⰹⰿⱁⱀⰵ ⰻ̄ⱁ̄ⱀⰻⱀⱏ ⰾⱓⰱⰹⱎⰹ ⰾⰹ ⰿⱔ · Ⱁ̄ⱄⰽⱃⱏⰱⱑ ⱂⰵⱅⱃⱏ ⱑ̄ⰽⱁ ⱃⰵⱍⰵ ⰵ̄ⰿⱁⱆ ⱅⱃⰵⱅⰹⰻ̄ⱌⰹ ⰾⱓⰱⰻⱎⰹ ⰾⰹ ⰿⱔ · Ⰻ̄ ⰳ҃ⰾⰰ ᾽ⰵⰿⱁⱆ Ⰳ҃ⰻ ⰲⱐⱄⱑ ⱅⱏⰹ ⰲⱑⱄⰹ · Ⱅⱏⰻ ⰲⱑⱄⰹ ᾽ⱑⰽⱁ ⰾⱓⰱⰾⱙ ⱅⱔ · ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ ⱂⰰ҃ⱄⰹ ⱁ̄ⰲⱌⱔ̄ ⰿⱁ᾽ⱔ ·
Ⰰⰿⰻⱀ҃ ᾽ⰰⰿⰹⱀⱏ ⰳ҃҃ⰾⱙ ⱅⰵⰱⱑ · Ⰵ̄ⰳⰴⰰ ⰱⱑ ⱓ̄ⱀⱏ ⱂⱁⱑ̄ⱄⰰⱎⰵ ·:· ⱄⱔ ·:· ⱄⰰⰿⱏ ⰻ̄ ⱈⱁⰶⰴⰰⰰ̄ⱎⰵ ⱑ̄ⰿⱁⰶⰵ ⱈⱁⱅⱑⰰ̄ⱎⰵ · Ⰵ̄ⰳⰴⰰ ⰶⰵ ⱄⱏⱄⱅⰰⱃⱑⰵ̄ⱎⰻ ⱄⱔ · Ⰲⱏⰸⰴⰵⰶⰴⰵⱎⰻ ⱃⱘⱌⱑ ⱅⰲⱁⰻ̄ · Ⰻ̄ ⰻ̄ⱀⱏ ⱅⱔ ⱂⱁⱑ̄ⱎⰵⱅ · ⰻ̄ ⰲⰵⰴⰵⱅⱏ ⱑⰿⱁⰶⰵ҃ ⱀⰵ ⱈⱁⱎⱅⰵⱎⰹ ·
Ⱄⰵ ⰶⰵ ⱃⰵⱍⰵ ⰽⰾⰵⱂⰾⱔ · ⰽⱁⰵ᾽ⱙ ⱄⱏⰿⱃⱏⱅⰻⱙ ⱂⱃⱁⱄⰾⰰⰲⰹⱅⱏ ⰱ҃ⰰ · ῾Ⰻ ⱄⰵ ⱃⰵⰽ ⰳ҃ⰾⰰ ⰵ̄ⰿⱁⱆ ⰻ̄ⰴⰹ ⱂⱁ ⰿⱐⱀⱑ ·
Ⱁ̄ⰱⱃⰰⱎⱅⱐ ⰶⰵ ⱄⱔ ⱂⰵⱅⱃⱏ · ⰲⰹⰴⱑ ⱁⱆⱍⰵⱀⰻⰽⰰ ⰵ̄ⰳⱁⰶⰵ ⰾⱓⰱⰾⱑⰰ̄ⱎⰵ ⰻ̄ⱄ҃ⱐ · ⰻ̄ⰴⱘⱎⱅⰰ ⰲⱏ ⱄⰾⱑⰴⱏ · ⰺ̄ ⰲⱏⰸⰾⰵⰶⰵ ⱀⰰ ⰲⰵⱍⰵⱃⰹ ⱀⰰ ⱂⱃⱏⱄⰹ ⰵ̄ⰳⱁ · ⰻ̄ ⱃⰵⱍⰵ ⰳ҃ⰻ ⰽⱅⱁ̄ ⰵ̄ⱄⱅⱏ ⱂⱃⱑⰴⰰⱔ̄ⰻ̄ ⱅⱔ ·
Ⱄⰵⰳⱁ ⰲⰹⰴⱑⰲⱏ ⱂⰵⱅⱃⱏ ⰳ҃ⰾⰰ ⰻ̄ⱄ҃ⰲⰻ · ⰳ҃ⰹ Ⰰ̄ ⱄⱐ ⱍⱐⱅⱁ ·
ⰳ҃ⰾⰰ ⰵ̄ⰿⱁⱆ ⰻ̄ⱄ҃ⱏ · ⰰ̄ⱎⱅⰵ ⱈⱁⱎⱅⱘ ⰴⰰ ⱅⱏ ⱂⱃⱑⰱⱏⰹⰲⰰⰵ̄ⱅⱏ ⰴⱁⱀⱏⰴⰵⰶⰵ ⱂⱃⰹⰴⱘ · ⱍⱐⱅⱁ ⰵ̄ ⱅⰵⰱⱑ · Ⱅⱏⰻ ⱂⱁ ⰿⱀ̄ⱑ ⰳⱃⱔⰴⰹ ·
Ⰻ̄ⰸⰹⰴⰵ ⰶⰵ ⱄⰾⱁⰲⱁ ⱄⰵ ⰲⱏ ⰱⱃⰰⱅⰹ᾽ⱙ · ⱑⰽⱁ ⱁ̄ⱆⱍⰵⱀⰻⰽⱁⱅⱏ ⱀⰵ ⱁ̄ⱆⰿⱐⱃⰵⱅⱏ · Ⱀⰵ ⱃⰵⱍⰵ ⰶⰵ {ⰶⰵ} ⰻ̄ⱄ҃ⱏ ⱑ̄ⰽⱁ ⱀⰵ ⱁ̄ⱆⰿⱏⱃⰵⱅⱏ · Ⱀⱏ ⰰ̄ⱎⱅⰵ ⱈⱁⱎⱅⱘ ⰴⰰ ⱅⱏ ⱂⱃⱑⰱⱏⰻⰲⰰⰵⱅⱏ ⰴⱁⱀⱏⰴⰵⰶⰵ ⱂⱃⰹⰴⱘ ⱍⱐⱅⱁ ⰵ ⱅⰵⰱⱑ ·
Ⱄⱐ ⰵ̄ⱄⱅⱐ ⱁ̄ⱆⱍⰵⱀⰻⰽⱏ ⱄⱏⰲⱑⰴⱑⱅⰵⰾⱐⱄⱅⰲⱁⱆⱔ̄ⰻ̄ ⱁ̄ ⱄⰹⱈⱏ · ⰺ̄ⰶⰵ ᾽ⰻ ⱀⰰⱂⰹⱄⰰ ⱄⰹⰻ̄ · ⰻ̄ ⰲⱑⰿⱏ ᾽ⱑⰽⱁ ⰻⱄⱅⰻ҃ⱀⱀ̄ⱁ ⰵ̄ⱄⱅⱏ ⱄⱏⰲⱑⰴⱑⱅⰵⰾⱐⱄⱅⰲⱁ ⰵ̄ⰳⱁ ·
Ⱄⱘⱅⱏ ⰶⰵ ⰻ̄ ⰻⱀⰰ ⰿⱀⱁⰳⰰ ⱑ̄ⰶⰵ ⱄⱏⱅⰲⱁⱃⰻ ⰻ҃ⱄ · ῾Ⱑⰶⰵ ⰰ̄ⱎⱅⰵ ⱂⱁ ⰵ̄ⰴⰻⱀⱁⰿⱁⱆ ⱂⰻⱄⰰⱀⰰ ⰱⱏⰻⰲⰰⱙ̄ⱅⱏ · Ⱀⰻ ⱄⰰⰿⱁⰿⱁⱆ ⰿⱐⱀⱙ ⰲⱏⱄⰵⰿⱁⱆ ⰿⰹⱃⱁⱆ ⰲⱏⰿⱑⱄⱅⰹⱅⰹ · Ⱂⰹⱎⰵⰿⱏⰹⱈⱐ ⰽⱐⱀⰻⰳⱐ Ⰰⰿⰻⱀ ·· -

